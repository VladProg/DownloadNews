Прем'єр-міністр Денис Шмигаль та Папа Римський Франциск у Ватикані обговорили формулу миру, а також допомогу у поверненні вивезених росією на свою територію українських дітей.

Про це український прем'єр сказав на пресконференції у Римі, повідомляє кореспондент Укрінформу.
«Я попросив його святість про допомогу у поверненні додому українців, українських дітей, яких утримують, які арештовані, депортовані до росії злочинним способом», – сказав Шмигаль.






Шмигаль зустрівся з Папою Римським / Фото: Телеграм/ Денис Шмигаль



















Він зазначив, що обговорив із Папою Римським запропоновану Президентом Володимиром Зеленським формулу миру та можливий шлях її втілення у життя, а також допомогу Ватикану у цьому питанні.

Джерело: телеграм-канал Премʼєр-міністра України Дениса Шмигаля

«Я також запросив святого отця особисто відвідати Україну», – додав прем'єр.
Як повідомляв Укрінформ, Шмигаль прибув в Італію у середу, 26 квітня. У Римі він взяв участь у двосторонній конференції з питань відновлення України, провів зустріч з президентом, головою Ради міністрів Італійської Республіки та головами палат італійського парламенту.
Папа Римський Франциск прийняв Шмигаля 27 квітня, напередодні апостольського візиту понтифіка до Угорщини.