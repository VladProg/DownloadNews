В Україні за минулий тиждень діагностували 1896 випадків COVID-19, померло 32 особи.

Як передає Укрінформ, про це в інтерв’ю Українській правді повідомив міністр охорони здоров’я Віктор Ляшко, відповідаючи на питання чи фіксуються випадки COVID-19.
«COVID-19 є, я вам навіть цифри наведу – 1896 випадків за цей тиждень. За попередній було 1600, і найбільше – в Київській Чернівецькій, Миколаївській областях та у Києві. Госпіталізацій – 1385 випадків. І це один із прикладів, що свідчить про низьку діагностику COVID-19 сьогодні, бо величезна кількість серед зареєстрованих – госпіталізовані. Сьогодні люди звертаються до медиків лише у важких випадках», - повідомив Ляшко.
Він додав, що за минулий тиждень від коронавірусу померло 32 особи.
Міністр зауважив, що в Україні в наявності є вакцини Pfizer i Coronavac, а схеми їхньої комбінації не змінились.
Як повідомлялося, Кабінет Міністрів ухвалив рішення про продовження в Україні карантину та режиму надзвичайної ситуації з метою запобігання поширенню СOVID-19 до 31 серпня 2022 року.
Ляшко закликав обов’язково зробити пропущені щеплення.