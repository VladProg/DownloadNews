У Польщі запустили онлайн-платформу для захисту прав українців, де їм зокрема надаватимуть юридичні консультації.

Про це повідомило Мінреінтеграції у Телеграмі, передає Укрінформ.
"Це один із розділів сайту Міжнародного комітету порятунку (IRC). У ньому українським шукачам притулку роз’яснюються їхні права. Зокрема, щоб орієнтуватися на ринку праці та вберегтися від недобросовісних роботодавців", - йдеться у повідомленні.
Також там можна отримати додаткові відомості або юридичну підтримку від партнерів.


Крім того, надати консультації можуть у Центрах підтримки й інтеграції.

Вони розташовані за адресами:

м. Познань: вул. Товарова, 35/3A, 61-896. Звернутися можна з понеділка до п’ятниці з 09:00 до 17:00; e-mail: poznan@fiiw.pl;
м. Катовіце: вул. Хожовська, 6 (перший поверх), 40-101. Працює з понеділка до п’ятниці з 09:00 до 17:00; e-mail: katowice@fiiw.pl.

Як повідомляв Укрінформ, європейські країни витратили понад €43 мільярди на прихисток українців, які рятуються від війни.
Фото: Beata Zawrzel, АА