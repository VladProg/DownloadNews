МКІП оголосило мистецький конкурс з розроблення моделей інформаційних продуктів, зокрема графічного характеру, для реалізації інформаційно-просвітницької кампанії «Україна без бар’єрів».

Про це повідомляє Міністерство культури та інформаційної політики, передає Укрінформ.
«Для участі у конкурсі творчі спілки, підприємства, установи, організації незалежно від форм власності, а також інші суб’єкти господарювання подають Конкурсній комісії Міністерства культури та інформаційної політики з організації та проведення мистецьких конкурсів заявку на участь у друкованій та електронній формах за адресою та у строк, визначені в цьому оголошенні, із зазначенням контактних даних уповноваженої особи від учасника», - інформують у відомстві.
Зазначається, що заявки на участь можна подати в друкованій та електронній формах до 3 листопада 2023 року до 15:00.
Перший етап конкурсу відбудеться як онлайн-голосування за подані проєкти на офіційному вебсайті МКІП вже з 6 по 10 листопада 2023 року. Деталі конкурсу – вимоги, терміни, необхідні документи доступні на сайті МКІП.
Як повідомляв Укрінформ, МКІП оголосило мистецькі конкурси до Дня Героїв Небесної Сотні та Дня Соборності.