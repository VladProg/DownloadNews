Столична поліція перевіряє інформацію про пограбування келії, де проживав новий намісник Києво-Печерської лаври від Православної церкви України архімандрит Авраамій (Лотиш).

Про це у коментарі Укрінформу сказала речниця поліції Києва Юлія Гірдвіліс.
«Ми перевіряємо цю інформацію», - зазначила вона.
Раніше у ЗМІ з’явилася інформація, що на території Києво-Печерської лаври пограбували келію, де проживав архімандрит Авраамій (Лотиш), який виконує обов'язки намісника Києво-Печерської лаври від ПЦУ.
Як повідомлялося, 29 березня Предстоятель Православної церкви України, митрополит Епіфаній призначив архімандрита Авраамія (Лотиша) виконувати обов’язки намісника Свято-Успенської Києво-Печерської лаври у складі Православної церкви України.