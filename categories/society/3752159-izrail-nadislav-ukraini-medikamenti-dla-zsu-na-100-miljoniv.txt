Міністерство охорони здоровʼя Ізраїлю надіслало Україні кілька тонн ліків на суму 100 млн грн як гуманітарну допомогу.

Про це повідомляє Міністерство охорони здоров'я, передає Укрінформ.
"Завдяки спільним зусиллям нашим військовим буде передано найважливіші медикаменти, що допоможуть зберегти їхнє здоров’я і життя", - йдеться у повідомленні.
Зазначається, що збір коштів було організовано за запитом ЗСУ. За декілька місяців була накопичена необхідна сума і придбані ліки для Збройних сил України.
Закупівлю необхідних медикаментів допомогли організувати Міністерство охорони здоровʼя України, Міністерство оборони України, Збройні сили України, Міністерство охорони здоров’я Ізраїлю, Міністерство закордонних справ України, посольство Ізраїлю в Україні та інші партнери.
Як повідомлялося, МОЗ отримало гуманітарну допомогу - пʼять лапароскопічних стійок від благодійної організації Stronger Than Ever зі США.