Державна служба з надзвичайних ситуацій закликає українців зберігати інформаційну тишу довкола обстрілів з боку військових рф.

Як передає Укрінформ, про це ДСНС повідомила у Фейсбуці.
"Зберігаємо інформаційну тишу. Усі деталі обстрілів згодом", – йдеться у повідомленні.
Як повідомлялося, 10 жовтня вранці унаслідок ворожих ракетних обстрілів пролунали вибухи у Києві, Хмельницькому, Львові, Житомирі та Дніпрі, на Тернопільщині та Вінниччині спрацювала ППО, на Миколаївщині збили кілька ворожих ракет.
Унаслідок обстрілу з боку армії росії у Шевченківському районі столиці у понеділок загинуло вісім чоловік та 24 людини були травмовані.