29 червня о 15:00 - публічна дискусія на тему: «Не по барабану: які закупівлі є доцільними у воєнний час».

Організатори: Медіацентр Україна - Укрінформ.
Учасники: Дмитро Наталуха - голова Комітету Верховної Ради України з питань економічного розвитку; Анастасія Радіна - голова Комітету Верховної Ради України з питань антикорупційної політики; Алла Басалаєва - голова Державної аудиторської служби України; Надія Бігун - заступниця міністра економіки України; Оксана Продан - радниця голови Асоціації міст України; Юрій Ніколов - редактор «Наші Гроші».

Теми для обговорення:


Які закупівлі є доцільними, а які ні у воєнний час?


Хто має відповідати за те, щоб кошти не витрачалися на закупівлі з сумнівною користю?


Як мають визначатися потреби на рівні держави й місцевого самоврядування та їхня першочерговість?


Чи допомагає система ProZorro більш ефективно використовувати кошти платників податків?


Де варто шукати найбільші порушення та зловживання у публічних закупівлях?


Чому це цікаво?
За останні тижні суспільство не один раз сколихнули новини про резонансні закупівлі, про які вдалося дізнатися з системи Prozorro: від барабанів і флагштоків до авто бізнес-класу та будівництва стадіонів. У деяких випадках завдяки розголосу ці закупівлі все ж були скасовані. Але усі ці випадки розкривають ширше та глобальніше питання: як зробити так, аби під час повномасштабної війни кошти витрачалися максимально ефективно та на потрібні речі та хто має за це відповідати?
Формат заходу – офлайн (Зала 1).
Дивіться на YouTube-каналі Укрінформу.