Папа Римський Франциск під час загальної аудієнції у середу закликав не забувати про біль українського народу.

Про це повідомляє Vatican News, передає Укрінформ.
“Будь ласка, дорогі браття і сестри, не забуваймо про біль мученицького українського народу, він багато страждає. Нехай він завжди буде присутній у наших серцях і наших молитвах”, - сказав понтифік.
Вітаючи поляків, Святіший Отець побажав, щоб великопісні реколекції, які проводяться на парафіях і в душпастирських спільнотах, “стали нагодою замислитися над якістю вашої людяності та вашого християнства, щоби принесли плоди добра також і для тих, кого ви приймаєте в своїй країні, особливо українцям”.
Як повідомляв Укрінформ, 13 лютого Папа Римський Франциск провів безмовну молитву за Україну разом з тисячами вірян, які зібралися на площі Святого Петра у Ватикані.