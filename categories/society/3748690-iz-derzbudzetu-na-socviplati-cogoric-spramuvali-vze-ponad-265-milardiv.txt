Громадяни України за 7 місяців отримали соціальні виплати за рахунок коштів державного бюджету на понад 265 млрд грн.

Про це Прем'єр-міністр Денис Шмигаль повідомив на засіданні уряду, передає Укрінформ.
«Понад 265 млрд грн соцвиплат за 7 місяців поточного року українці отримали тільки з держбюджету. Це пенсії, виплати людям в складних життєвих обставинах, допомога малозабезпеченим, пільги та субсидії тощо», - сказав очільник уряду.
За його словами, майже 52 млн грн отримали як компенсацію жителі Херсонської та Миколаївської областей, які постраждали внаслідок підриву Каховської ГЕС.
Як повідомлялося, уряд продовжив прийом заяв від постраждалих унаслідок підтоплення на Херсонщині та Миколаївщині до кінця жовтня.