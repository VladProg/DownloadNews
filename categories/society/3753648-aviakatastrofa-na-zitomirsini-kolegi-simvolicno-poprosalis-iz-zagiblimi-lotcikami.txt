На Житомирщині музикою та вогнищем від спаленого піаніно попрощалися із загиблими в авіакатастрофі українськими льотчиками.

Відповідне відео поширив на своїй сторінці у Телеграмі відомий журналіст Андрій Цаплієнко, передає Укрінформ.
«Побратими символічно прощаються із загиблими пілотами. Музика, яка перетворюється на іскри та летить в небо», - написав Цаплієнко.
На відео видно, як військові льотчики слухають гру на піаніно, де написані імена пілотів. Потім піаніно спалахує і розгоряється яскравим вогнищем.

Як повідомлялося, 25 серпня на Житомирщині під час виконання бойового завдання у небі зіткнулись екіпажі двох навчально-бойових літаків L-39. Усі троє пілотів загинули.
Розпочато кримінальне провадження з попередньою правовою кваліфікацією «порушення правил польотів або підготовки до них» (ст. 416 Кримінального кодексу України). Проводяться першочергові слідчі дії, здійснюється огляд місця події, допитуються свідки, призначено комплекс експертиз.
Фото: ОГП