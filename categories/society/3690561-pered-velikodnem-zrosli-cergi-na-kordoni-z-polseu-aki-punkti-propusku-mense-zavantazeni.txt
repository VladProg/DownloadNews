У пунктах пропуску "Краківець-Корчова" та "Шегині-Медика" на кордоні з Польщею спостерігаються значні автомобільні черги, для економії часу прикордонники рекомендують обирати інші пункти.

Як передає Укрінформ, про це Державна прикордонна служба України повідомила в Телеграмі.
"Напередодні Великодніх свят черги на українсько-польському кордоні збільшилися. На в‘їзд в Україну в пункті пропуску "Краківець-Корчова" очікують близько 350 автівок, у "Шегині-Медика" – 120", – ідеться У повідомленні.
Для економії часу рекомендується обирати пункти пропуску "Угринів-Долгобичув", "Рава-Руська-Хребенне" та "Смільниця-Кросценко".
Як повідомляв Укрінформ, за 1 квітня через західні кордони в Україну прибули 55 тисяч осіб, 50 тисяч з них – українці.