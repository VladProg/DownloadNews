Вадим Тітушко, чиє ім'я стало синонімом найманого хулігана, наразі служить в ЗСУ і разом із побратимами з 72-ї окремої механізованої бригади ім. Чорних Запорожців отримав церковну відзнаку.

Фото військових, удостоєних нагороди, оприлюднив у Фейсбуці капелан Микола Гопайнич, передає Укрінформ.
"Медаль "За жертовність і любов до України" отримали воїни 72-бригади імені Чорних Запорожців", - написав Гопайнич.

Фото з соцмереж

А в коментарях до свого допису він зазначив, що Тітушко, "саме той, він тепер служить в ЗСУ".
Як повідомлялося, Вадим Тітушко здобув сумнівну славу після того, як в травні 2013 року напав у Києві на журналістів Ольгу Сніцарчук та Владислава Соделя.