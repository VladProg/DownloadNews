23 листопада о 14:00 відбудеться презентація книги «Пустеля. Голодомор. Український південь»

Організатори: Міністерство культури та інформаційної політики України, Медіацентр Україна – Укрінформ.
Спікери:

Тарас Шевченко – заступник міністра культури та інформаційної політики з питань європейської інтеграції;
Ігор Степурін – засновник видавництва «Саміт-Книга», голова Благодійного фонду «Бібліотечна країна», член правління Української асоціації видавців та книгорозповсюджувачів;
Максим Удовиченко – керівник державного підприємства «Центр захисту інформаційного простору України»;
Олекса Різників - автор книги «Дайте, мамо, гами... Словник Голодомору» (онлайн);
Віра Марущак - авторка книги «Пустеля. Голодомор. Український південь» (онлайн).

Чому це важливо?
Задля вшанування пам’яті жертв Голодомору Міністерство культури та інформаційної політики України в рамках проєкту «Книга для зміцнення національної єдності» сприяло виходу книги «Пустеля. Голодомор. Український південь».
«Пустеля. Голодомор. Український південь» – книга про геноцид українського народу, який особливо гостро проявився у роки Голодомору 1932-1933 років.
Книга викличе емоції та історичні спогади, що продемонструють читачеві не лише весь негатив подій і часу, але й надасть можливість багато зрозуміти про більшовистсько-сталінський радянський союз і його людиноненависницьку сутність. Кожен, хто прочитає ці твори вже ніколи не забуде про Голодомор в Україні.
Назва «Пустеля» має дуалістичне значення. Підрив Каховської греблі став ніби продовженням тих темних сталінських часів, коли за мету було поставлено знищити український народ.
Книга надрукована ТОВ «Креативна агенція «Артіль» на замовлення державного підприємства «Центр захисту інформаційного простору України» за результатами відкритих мистецьких конкурсів Міністерства культури та інформаційної політики України.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу, а також YouTube-каналі Ukraine Media Center Ukrinform та на фейсбук-сторінці Ukraine Media Center Ukrinform.