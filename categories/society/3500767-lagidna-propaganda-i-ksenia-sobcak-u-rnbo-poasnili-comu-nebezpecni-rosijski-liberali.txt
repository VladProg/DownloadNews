російські блогери та журналісти застосовують механізм так званої «лагідної пропаганди», визнаючи лише часткову провину росії та росіян за війну в Україні.

Як передає Укрінформ, про це в Телеграмі повідомляє Центр протидії дезінформації при РНБО.
«Механізм так званої лагідної пропаганди застосовував ще радянський КДБ здебільшого стосовно бунтівної та прогресивної молоді. Сьогодні на прикладі російської телеведучої та блогерки Ксенії Собчак (3,1 млн підписників у YouTube та 5,1 млн – у Instagram) пояснимо, як прокремлівські пропагандистські наративи маскуються в інтерв’ю й публікаціях», - йдеться в повідомленні.
Як зазначається, головні герої відео – знайомі Собчак, які розповідають про страждання українців і про те, що в усьому винен путін. Щоб уникнути відповідальності в рф, авторка уникає згадки про розв’язання війни в Україні й називає її «спецоперацією».
Собчак відокремлює «хороших русских» від «злого» путіна, який начебто сам вирішив проводити «спецоперацію», а молодь в армії рф є «заручниками» режиму.
Риторика російських «лібералів» доводить, що вони проти російської агресії, але й не визнають своєї приналежності до війни, вказали в ЦПД.
Як повідомляв Укрінформ, федеральна служба безпеки росії у своїх документах визнає, що кремлівська пропаганда недостатньо впливає на населення і програє інформаційну війну.