Президент України Володимир Зеленський разом із першою леді Оленою Зеленською та Президент Республіки Корея Юн Сок Йоль разом із дружиною Кім Кон Хі відвідали Національний заповідник "Софія Київська".

Як передає Укрінформ, про це повідомляє сайт Президента.
Глави держав та перші леді оглянули Софійський собор, а також ознайомилися з історією та архітектурними особливостями визначної пам’ятки української культури.
Зокрема, їм розповіли про унікальні фрески та мозаїки, якими оздоблено інтер’єр храму.

Як повідомлялося, президент Південної Кореї Юн Сок Йоль прибув в Україну з неоголошеним візитом. Він відвідав Бучу, Ірпінь, а також ушанував пам'ять українських військовослужбовців, які загинули на війні.