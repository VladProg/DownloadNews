Державні стипендії імені Левка Лук’яненка за квітень отримали 9 українських громадян.

Про це повідомляє Укрінформ із посилання на сайт Міністерства з питань реінтеграції тимчасово окупованих територій.
«Ця стипендія надається громадянам України, незаконно затриманим, утримуваним російською федерацією чи окупаційною адміністрацією рф у зв’язку з їх громадською або політичною діяльністю», - йдеться у повідомленні.
Державна стипендія імені Левка Лук’яненка призначається відповідним указом Президента України.
Виплати здійснюються у період незаконного затримання, утримання та протягом одного року після звільнення.
Як повідомлялося, Мінреінтеграції у березні також виплатило державні стипендії імені Левка Лук’яненка 9 українцям.