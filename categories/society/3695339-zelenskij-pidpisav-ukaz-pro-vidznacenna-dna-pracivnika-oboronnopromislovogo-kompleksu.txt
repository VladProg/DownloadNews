Президент Володимир Зеленський підписав указ про відзначення Дня відзначення оборонно-промислового комплексу України, який відзначатиметься 13 квітня.

Як передає Укрінформ, відповідний указ №214/2023 опублікований на сайті глави держави.
“Ураховуючи важливе значення оборонно-промислового комплексу для забезпечення національної безпеки та захисту державного суверенітету України, значний внесок працівників оборонно-промислового комплексу у зміцнення обороноздатності держави, постановляю установити в Україні День працівника оборонно-промислового комплексу України, який відзначати щороку 13 квітня”, - йдеться у документі.
Указ набирає чинності з дня опублікування.
Як повідомляв Укрінформ, 12 квітня Володимир Зеленський привітав працівників ракетно-космічної галузі України з професійним святом і відзначив їх вагомий внесок у виконанні оборонних замовлень в умовах відсічі російської агресії.
Фото: Офіс Президента