Помер перший голова Всеукраїнського товариства політв'язнів і репресованих, Герой України Євген Пронюк.

Як передає Укрінформ, про це політв’язень, голова Київського товариства політв'язнів та репресованих Олесь Шевченко повідомив у Фейсбуці.
«Рано-вранці 21 серпня 2023 року покинув нас назовсім наш колега, перший голова Всеукраїнського товариства політв'язнів та репресованих, багатолітній в'язень кучинського сумновідомого табору 36, філософ, член проводу Української Гельсінської спілки, народний депутат України другого скликання, Герой України Євген Пронюк», - написав Шевченко.
Він також повідомив, що похорон відбудеться 23 серпня.
Євген Пронюк народився 26 вересня 1936 року. Був Героєм України, почесним головою Всеукраїнського товариства політичних в'язнів і репресованих, діячом українського національного руху, народним депутатом України (1994-1998).