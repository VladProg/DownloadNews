Українські поліцейські отримали стрілецьку зброю від колег із Маямі.

Як передає Укрінформ з посиланням на Управління комунікації НПУ, церемонія передачі зброї відбулася сьогодні в Ірпені на Київщині.
“Сьогодні українські поліцейські отримали від американських колег стрілецьку зброю та набої”, - зазначається у повідомленні.
Заступник голови Нацполіції Геннадій Федорюк сказав, що ця зброя стане ще одним інструментом для підтримання порядку і безпеки, захисту українців.
Він висловив вдячність американським поліцейським з міста Маямі за цю необхідну і своєчасну допомогу.






Поліція Маямі передала українським правоохоронцям стрілецьку зброю / Фото: Національна поліція



















Своєю чергою шеф поліції Маямі Мануель Моралес запевнив українських поліцейських у всебічній підтримці та допомозі.
“Для нас всіх – це дуже велика честь допомогти вам. Найвищий обов’язок кожного поліцейського - це забезпечення безпеки та свободи всіх чоловіків, жінок, всіх мешканців кожної громади. Серцем ми з вами”, - заявив Моралес.
Як повідомлялося, працівники поліції Рівненської області отримали 23 нові службові автомобілі.