В Україну повернули тіла ще 83 загиблих оборонців.

Як передає Укрінформ, про це в Телеграмі повідомив Уповноважений зі зниклих безвісти Олег Котенко.
За його словами, сьогодні відбулася чергова передача тіл захисників – додому повернули 83 оборонців України.
Процес передачі відбувся за сприяння Офісу Уповноваженого зі зниклих безвісти при Мінреінтеграції у співпраці з силовими структурами.
"Щоразу при передачі тіл загиблих захисників ми чітко дотримуємося норм Женевської конвенції. Перемовини з протилежною стороною не припиняються, щоб якомога швидше повернути всіх додому", – зауважив Котенко.
Він нагадав, що працює гаряча лінія Уповноваженого зі зниклих безвісти: 0 800 339 247. Повідомити про зниклих також можна особисто уповноваженому за телефоном: (099) 792-01-26. У вихідні можна надсилати повідомлення у Viber і Telegram на номер: (095) 896-04-21.
Як повідомляв Укрінформ, 3 березня Україна повернула додому тіла ще 17 полеглих оборонців з тимчасово захоплених територій.