Президент Естонії Алар Каріс відвідав один із підрозділів ДСНС у Києві.



Про це у Телеграмі повідомила пресслужба Державної служби з надзвичайних ситуацій, передає Укрінформ.
“В рамках візиту президент Естонії Алар Каріс разом із Надзвичайним та Повноважним Послом Республіки Естонія в Україні Каймо Кууском у супроводі представників Офісу Президента Естонії відвідав один із підрозділів ДСНС у Києві”, - йдеться в повідомленні.

Глава Естонської держави поспілкувався з піротехніками ДСНС та подякував їм за ту роботу, яку вони виконують із ризиком для життя під час розмінування деокупованих територій.

Гостям продемонстрували можливості переобладнаного автомобіля для потреб піротехнічних підрозділів, який оснащений квадрокоптером MATRICE 300 RTK з унікальною системою навігації та високоякісною камерою з тепловізором.
Як повідомлялося, з перших днів повномасштабного вторгнення з боку Російської Федерації, країни Балтії, зокрема Естонська Республіка, надають технічну та практичну допомогу українським рятувальникам.