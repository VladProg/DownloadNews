У зв’язку з відсутністю електроживлення, призупинена робота в пунктах пропуску "Солотвино" на кордоні з Румунією та в пунктах пропуску "Косино" і "Дзвінкове" на кордоні з Угорщиною.

Як передає Укрінформ, про це Державна прикордонна служба повідомляє у Телеграмі.

"До уваги громадян, які планують перетинати кордон з Угорщиною та Румунією. Інформуємо, що у зв’язку з відсутністю електроживлення, призупинено оформлення осіб та транспортних засобів в пункті пропуску "Солотвино", що на кордоні з Румунією та в пунктах пропуску "Косино" і "Дзвінкове" - на кордоні з Угорщиною", - ідеться у повідомленні.
У ДПСУ просять врахувати цю інформацію, та по можливості, обирати інші пункти пропуску для перетину кордону.
Як повідомляв Укрінформ, 23 листопада росія здійснила масовану ракетну атаку по Україні.