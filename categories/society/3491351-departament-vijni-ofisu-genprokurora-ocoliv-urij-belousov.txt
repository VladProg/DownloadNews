Департамент нагляду у кримінальних провадженнях щодо злочинів, вчинених в умовах збройного конфлікту, в Офісі генпрокурора очолив Юрій Бєлоусов.

Про це повідомляє пресслужба ОГП у Фейсбуці, передає Укрінформ.
«Ми зробили висновки із тримісячної цілодобової інтенсивної координаційної роботи - реорганізували підрозділ (притягнення до відповідальності за воєнні злочини – ред.) під нові виклики та завдання, які перед собою поставили. Головне з них незмінне - ефективне розслідування і справедливе правосуддя за підтримки міжнародного фронту справедливості, який росте щодня», - цитує пресслужба генпрокурора Ірину Венедіктову.
Як повідомлялося, Бєлоусов до цього обіймав посаду керівника Департаменту протидії порушенням прав людини у правоохоронній і пенітенціарній сфері і спеціалізованого підрозділу з протидії катуванням.
Фото: ОГП