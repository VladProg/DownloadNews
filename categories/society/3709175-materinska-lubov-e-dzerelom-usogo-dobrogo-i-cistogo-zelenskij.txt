Материнська любов є джерелом усього доброго і чистого, що існує у світі.

Як передає Укрінформ, про це Президент Володимир Зеленський написав у Телеграмі.
«Сьогодні ми вітаємо всіх матерів планети за наше життя і майбутнє. Вони варті уваги не лише сьогодні, а кожного дня. За те, що наповнювали нас силою, і давали поштовх нашим найсміливішим мріям та найамбітнішим цілям», - зазначив Зеленський.

Президент також наголосив, що «материнська любов - безумовна, і вона є джерелом усього доброго і чистого, що існує у світі. Кожна мати - заслуговує шани. Сьогодні і завжди».
Як повідомляв Укрінформ, в Україні цього року у неділю, 14 травня, відзначається День матері.
Це свято встановлене згідно з Указом Президента від 10 травня 1999 року і відзначається кожної другої неділі травня.
Фото: ОП