У День Гідності та Свободи на алеї Героїв Небесної Сотні у Києві відбулася спільна міжконфесійна молитва за Україну та борців за її свободу.

Як повідомляє кореспондент Укрінформу, на молебні були присутні рідні і близькі загиблих героїв Небесної сотні, працівники Музею Революції гідності, небайдужі громадяни.
Після закінчення молебню у пам’ять про загиблих захисників України пролунав Дзвін Гідності.
Учасники заходу поклали квіти та встановили лампадки біля Стели пам’яті.






На алеї Героїв Небесної Сотні відбулася спільна міжконфесійна молитва / Фото: Євген Котенко, Укрінформ











































Як повідомлялося, в Україні 21 листопада відзначається День Гідності та Свободи. Його встановлено згідно з Указом Президента від 13 листопада 2014 року на честь початку цього дня двох знаменних подій у новітній українській історії – Помаранчевої революції 2004 року та Революції гідності 2013 року.