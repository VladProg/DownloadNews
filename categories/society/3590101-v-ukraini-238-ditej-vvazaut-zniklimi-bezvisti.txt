В Україні внаслідок російської агресії вважаються безвісти зниклими 238 дітей.

Про це у Фейсбуці повідомила пресслужба Офісу омбудсмена, передає Укрінформ.
Згідно з оприлюдненою інфографікою, за даними державного порталу розшуку дітей «Діти війни», станом на 10 жовтня 238 дітей вважаються зниклими, 8140 депортовані, знайдено 6506 дітей.

Як повідомляв Укрінформ, за інформацією Офісу Генпрокурора, в Україні внаслідок повномасштабної війни з росією загинули 422 дитини.