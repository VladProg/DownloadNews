В автобусі, який зазнав аварії у вівторок на півдні Австрії, були п’ятеро українців - два водії та три пасажири. Легких травм зазнав один із водіїв.

Про це власному кореспондентові Укрінформу повідомила консул посольства України в Австрії Мирослава Зінкевич.
"Загалом в автобусі перебували п’ять українців – двоє водіїв та троє пасажирів. За інформацією, отриманою від поліції, постраждав водій, але загрози його життю немає, надається необхідна медична допомога", - сказала Зінкевич.
Як повідомляв Укрінформ, на півдні Австрії у вівторок вранці сталася ДТП за участю автобуса сполученням Берлін-Трієст. У результаті одна жінка, громадянка Австрії, загинула, ще близько 20 пасажирів отримали травми, з них п’ять – тяжкі.
Фото: APA/APA/FF-ALTHOFEN.AT