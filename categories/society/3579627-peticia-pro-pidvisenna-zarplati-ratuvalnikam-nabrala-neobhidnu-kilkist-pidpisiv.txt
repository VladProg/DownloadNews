Петиція до Президента Володимира Зеленського про підвищення заробітної плати рятувальникам набрала необхідні для розгляду 25 тисяч підписів.

Такі дані опубліковані на сайті глави держави, повідомляє Укрінформ.

Петиція №22/150404-еп зареєстрована 18 липня, її автор - Юденко Таїса Володимирівна.
“Хочу порушити питання про зарплатню пожежників, їхня зарплатня була завжди маленькою, окрім воєнного стану! Зробіть заробітну плату пожежникам 20 000 грн, щоб було за що жити! Це люди, які заслуговують на це”, - зазначає ініціатор петиції.
Як повідомлялося, Кабінет Міністрів 14 вересня подав до Верховної Ради проєкт Державного бюджету на 2023 рік, яким передбачено, зокрема, що мінімальна заробітна плата з 1 січня 2023 року становитиме 6700 грн на місяць, прожитковий мінімум на одну особу в розрахунку на місяць 2589 гривень.