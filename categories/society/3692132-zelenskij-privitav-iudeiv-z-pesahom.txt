Президент Володимир Зеленський побажав злагоди, добра і миру з нагоди початку святкування іудеями всього світу Песаха.

Вітання глава держави опублікував у Твіттері, передає Укрінформ.
"Вітання іудеям усього світу з нагоди світлого свята Песах! Нехай добро наповнить наші домівки, а мир запанує на наших землях та в серцях. Злагоди усім, хто сьогодні святкує Песах! Хаг Песах самеах!", - зазначив Президент.
Як відомо, Песах — юдейське свято на згадку про вихід з Єгипту, святкується протягом 7 днів у Ізраїлі та 8 днів за його межами. Цьогоріч святкування розпочинається увечері 5 квітня і завершиться 13 квітня.