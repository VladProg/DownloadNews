Українцям порадили вакцинуватися від ряду хвороб, щоб убезпечити себе.

Про це у Телеграмі розповіло Міністерство охорони здоров'я, передає Укрінформ.
«Є ряд небезпечних інфекцій, від яких можна вакцинуватися в Україні. Серед них: ротавірусна інфекція; пневмококова інфекція; менінгококова інфекція; вітряна віспа (вітрянка); гепатит А; вірус папіломи людини; грип. Щеплення від них є рекомендованими, зробити їх можна власним коштом», - йдеться у повідомленні.

МОЗ також нагадує, що в Україні обов’язковими є щеплення проти 10 небезпечних хвороб: туберкульозу, гепатиту В, кашлюку, дифтерії, правця, поліомієліту, гемофільної інфекції, кору, краснухи, «свинки».
Як повідомляв Укрінформ, генеральний директор Всесвітньої організації охорони здоров'я (ВООЗ) Тедрос Аданом Гебреїсус прибув із візитом до України.