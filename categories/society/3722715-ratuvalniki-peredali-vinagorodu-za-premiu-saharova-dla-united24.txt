Працівники ДСНС вирішили передати 8 тисяч євро винагороди за премію Сахарова від Євросоюзу для United24.

Про це повідомляє МВС, передає Укрінформ.
"У грудні минулого року сміливий та відважний народ України в особі Президента Володимира Зеленського, обраних лідерів та громадянського суспільства, у тому числі і працівників ДСНС, отримав Європарламентську премію імені Сахарова. Вона передбачає також і грошову винагороду. Рятувальники отримали 8 тисяч євро, які вирішили передати для United24", - йдеться у повідомленні.
Премія Сахарова - головна нагорода Євросоюзу у сфері прав людини. Її вручають тим, хто зробив винятковий внесок у боротьбу за права людей на всій Землі.
Як повідомляв Укрінформ, платформа United24 за рік зібрала для підтримки України 325 млн доларів.














Фото: Радіо Свобода