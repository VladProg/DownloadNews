У Канаді започатковано програму стипендій для студентів-українців, які мусили залишити батьківщину через російське вторгнення.

Про це кореспондентові Укрінформу розповіли у Канадсько-українській фундації, яка фінансуватиме стипендію спільно з Українською канадською фундацією імені Тараса Шевченка.
«Стипендіальний фонд КУФ для переміщених студентів надаватиме фінансову допомогу українцям, які навчаються у вищих навчальних закладах Канади»”, - розповіли в організації.
Початковий внесок КУФ у розмірі $300 тисяч дозволить 60 успішним заявникам отримати по $5 тисяч на оплату навчання після закінчення школи.
«Ми віримо, що інвестиції в нашу молодь принесуть користь не лише студенту, а й послужать на благо Канади та України», - зазначив Богдан Колос, голова Освітнього комітету Канадсько-української фундації.
За словами президента Шевченківської фундації Бориса Балана, ця стипендія задовольнить нагальну потребу українських студентів, які тепер мають реалізувати свої освітні прагнення в новій країні.
«Ми запровадили низку спеціальних грантів, щоб допомогти українській громаді вітати та підтримувати новоприбулих до Канади після початку повномасштабного вторгнення в Україну», - додав Балан.
З детальною інформацією про стипендію можна ознайомитися за посиланням.
Фото: Олена Зеленська, Телеграм