Зараз Україна та українці фактично складають іспит на витримку, міцність, мужність, зрілість, а також тест на виживання.

Про це Президент України Володимир Зеленський заявив у Телеграмі, повідомляє Укрінформ.
"Сьогодні наша країна й наш народ фактично складають іспит. На витримку, міцність, мужність, зрілість. Тест на виживання", – написав Зеленський.
Він зазначив, що 8 років і 221 день повномасштабної війни весь світ бачить, як українському народу це вдається, та хто такі українці. Окрім того, на переконання Президента, світ бачить результат роботи вихователів, учителів, викладачів, усіх, хто своєю сумлінною працею виховав молодих, сильних, відданих Україні патріотів, які відважно захищають свободу держави.

Він також оприлюднив серію фотографій, які демонструють навчання в умовах війни.
Як повідомлялося, в Україні щороку в першу неділю жовтня відзначається професійне свято працівників освіти.