Усі залізничні вокзали працюють у штатному режимі на висадку та посадку, пасажири в укриттях.

Як передає Укрінформ, про це АТ "Укрзалізниця" повідомляє у Телеграмі.
“Ми продовжуємо тримати руку на пульсі, резервні вагони готові до подачі у разі необхідності. Додаткові рейси — за потреби — будуть оголошені на офіційних каналах Укрзалізниці”, - зазначили в компанії.
Як повідомляв Укрінформ, у понеділок вранці унаслідок ворожих ракетних обстрілів пролунали вибухи у Києві, Хмельницькому, Львові, Житомирі та Дніпрі, на Тернопільщині та Вінниччині спрацювала ППО, на Миколаївщині збили кілька ворожих ракет.
Унаслідок обстрілу з боку армії росії у Шевченківському районі столиці у понеділок загинуло вісім чоловік та 24 людини були травмовані.