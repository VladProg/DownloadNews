Журналісти телеканалів, більшість з яких висвітлює військову тематику привітали Головнокомандувача ЗСУ Валерія Залужного з днем народження.

Відповідне відеопривітання виставив на своїй сторінці у Фейсбуці військовий журналіст Олександр Моторний, передає Укрінформ.
«Дуже добре, коли у потрібну мить, людина опиняється - у найпотрібнішому місці. Це той самий випадок. Україні, ризикну сказати, пощастило. Хай невичерпними будуть: мудрість, сила та натхнення зі здоров'ям - і вона настане: Велика Українська Перемога! З Днем народження!», - йдеться у вітанні.

Залужний народився 8 липня 1973, м. Новоград-Волинський, Житомирська область.