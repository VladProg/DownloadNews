Президент Володимир Зеленський підписав указ про відзначення 7 вересня Дня воєнної розвідки України.

Як передає Укрінформ, відповідний документ №629/2022 від 7 вересня опублікований на сайті глави держави.
“Ураховуючи значний внесок воєнної розвідки України у справу забезпечення захисту національних інтересів від зовнішніх загроз, зміцнення обороноздатності держави, з метою підтримання високого авторитету воєнної розвідки, вшанування звитяг воєнних розвідників постановляю установити День воєнної розвідки України, який відзначати щороку 7 вересня”, - ідеться у документі.
Указ набирає чинності з дня його опублікування.
Як повідомлялось, 7 вересня 1992 року, відповідно до указу Президента “Про Управління воєнної стратегічної розвідки Міністерства оборони України”, у складі оборонного відомства був створений розвідувальний орган стратегічного рівня, що стало початком історії воєнної розвідки незалежної України.
Фото: ОП