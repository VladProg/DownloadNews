У четвер, 10 серпня, о 20:00 на Ютуб-каналі Ukrinform TV вийде чергова програма "Укрінформ: Вечірній стрім". Її тема – "Шлях додому: як країні повернути українців?".

За даними українського МЗС, станом на 21 червня 2023 року за кордоном перебувають 8 млн 177 тис. українців. Це фактично 20% від кількості населення, яке фіксувалося до 24 лютого 2022 року. У Європі перебувають 5 млн 977 тис. українських переселенців, за межами Європи перебувають ще майже 362 тис. осіб.
При цьому близько 1,1 млн вимушених переселенців з України змогли знайти роботу в країнах ЄС. 67% опитаних у семи країнах українців планують повертатися в Україну, з них 35% збираються зробити це лише після завершення війни. Такими є дані дослідження Громадянської мережі ОПОРА серед українців у Великій Британії, Ізраїлі, Іспанії, Німеччині, США, Угорщині та Чехії.
Учасниками програми стануть співзасновниця благодійного фонду "savED", очільниця МОН з 2019-го по 2020 рік Ганна Новосад та голова правління Громадянської мережі ОПОРА Ольга Айвазовська.
Під час стріму експерти обговорять, наскільки офіційна статистика збігається з реальністю, чи виїжджають люди зараз і куди, які труднощі у пошуку роботи за кордоном, що мотивує українців повертатися додому з Європи та як держава може мотивувати людей повернутися.
Ведучий – журналіст Василь Самохвалов.
"Укрінформ: вечірній стрім" виходить в ефір на Ютуб-каналі Ukrinform TV. Це програма, де провідні експерти країни обговорюють актуальні події України та світу.