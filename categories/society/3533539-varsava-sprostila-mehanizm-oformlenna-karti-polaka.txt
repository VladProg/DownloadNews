Громадяни України зможуть подавати документи на отримання «карти поляка» безпосередньо на території Польщі.

Як повідомляє Укрінформ, відповідну постанову ухвалив уряд Польщі.
У документі йдеться про внесення змін до положення про призначення воєводи, вповноваженого надавати «карту поляка» або продовжувати термін її дії.
Відповідно до розпорядження, яке набуде чинності 29 липня, подати документи на отримання «карти поляка» чи її продовження можна буде безпосередньо в Польщі, у всіх без винятку воєводствах.
Раніше громадяни України, аби отримати «карту поляка», мусили подавати документи виключно в консульській установі Польщі за кордоном. Після початку широкомасштабної агресії росії МЗС Польщі виступило з пропозицією спрощення системи отримання цього документа.
Як повідомляв Укрінформ, торік польські консульські установи видали громадянам України 9605 карт поляка, а загалом з 2008 року - 146 628.