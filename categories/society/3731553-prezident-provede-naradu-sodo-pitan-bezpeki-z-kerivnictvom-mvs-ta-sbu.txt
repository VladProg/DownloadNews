Президент України Володимир Зеленський проведе нараду з безпекових питань з керівництвом МВС та СБУ.

Про це глава держави сказав під час відеозвернення, передає Укрінформ.
"Буде нарада з міністром внутрішніх справ Клименком та керівником Служби безпеки Малюком, щодо нових викликів нашій безпеці і щодо загальної ситуації", - сказав Президент.
Він додав, що також відбулася нарада з розвідкою.
"Знаємо як ставити терористів на місце. Дякуємо усім нашим воїнам", - сказав Зеленський.
Як повідомляв Укрінформ, 4 березня 2022 року росіяни захопили ЗАЕС. 22 червня 2023 року Президент Володимир Зеленський заявив про плани Росії влаштувати теракт на станції.
Головне управління розвідки Міністерства оборони 30 червня повідомило про те, що російський контингент поступово залишає територію Запорізької атомної електростанції.
Фото: СБУ