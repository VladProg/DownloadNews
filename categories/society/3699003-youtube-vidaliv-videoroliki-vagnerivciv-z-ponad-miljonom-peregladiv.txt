YouTube видалив відеоролики «вагнера» з понад 1 мільйоном переглядів, а також канали, що їх розповсюджували.

Про це повідомив міністр культури та інформаційної політики Олександр Ткаченко в Телеграмі, передає Укрінформ.
«YouTube відреагував блискавично, видаливши відеоролики «вагнера» з понад 1 мільйоном переглядів і канали, що їх розповсюджували. Дякую партнерам за оперативність», - написав він.
Водночас міністр закликав українців фіксувати відео з «вагнерівцями» на YouTube і надсилати лінки на пошту stoprussianpropaganda@mkip.gov.ua, аби МКІП оперативно звертало на них увагу YouTube.
Як раніше повідомляв Укрінформ, очільник МКІП Олександр Ткаченко звернувся з офіційним листом до головного виконавчого директора YouTube Ніла Мохана з проханням вжити конкретних заходів для моніторингу та припинення інтернет-діяльності «вагнера».