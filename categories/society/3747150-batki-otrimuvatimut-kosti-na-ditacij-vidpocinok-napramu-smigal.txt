Відтепер батьки в усіх регіонах України будуть отримувати кошти на дитячий відпочинок напряму від держави.

Про це Прем'єр-міністр Денис Шмигаль сказав на засіданні уряду, передає Укрінформ.
«Розширюємо застосування принципу «гроші ходять за дитиною». Тепер батьки в усіх регіонах України будуть отримувати кошти на дитячий відпочинок напряму від держави. Це стосується малозабезпечених, багатодітних родин, дітей з інвалідністю», - сказав Шмигаль.


Відео: Телеграм-канал Премʼєр-міністра України
За його словами, КМУ переводить на постійну основу комплексну послугу єМалятко, яка діє з 2020 року. За цей час батьки дітей скористалися нею майже 412 тис. разів. Новий порядок її надання включає до дев'яти державних послуг.
Як повідомлялося, єМалятко — комплексна послуга для батьків новонароджених. За однією заявою, поданою онлайн, можна зареєструвати народження дитини та отримати до 10-ти державних послуг від різних органів влади, потрібних при її народженні.
Фото: КМУ