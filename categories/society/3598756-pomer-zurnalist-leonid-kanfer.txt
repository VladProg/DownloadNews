Пішов з життя відомий журналіст Леонід Канфер.

Як передає Укрінформ, про це у Телеграмі повідомляє Національна спілка журналістів України.
Автор кількох документальних фільмів про російську агресію в Україні, журналіст Канфер помер у віці 49 років.
Уродженець білорусі ізраїльтянин Канфер, який працював в Україні, боровся з онкологічним захворюванням.
Канфер працював для різних телеканалів у білорусі, росії, Ізраїлі, Німеччині, Україні; володар премії Тефі, Нью-Йоркського міжнародного фестивалю документального кіно, викладач, автор курсу про спецрепортаж і документалістику. Автор фільмів і телесеріалів про Володимира Виноградова, колишній ведучий програми «Репортерський клуб» на телеканалі «Еспресо».
Фото: SPILKA News