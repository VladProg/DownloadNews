Україна отримає від Великої Британії автобус, переобладнаний у мобільний госпіталь - із лікарняними ліжками і медичним обладнанням.

Про це повідомило посольство України у Британії в Україні у Твіттері, передає Укрінформ.
«Україна отримає автобус, переобладнаний під мобільний госпіталь! Автобус додатково укріпили, а частину сидінь замінили лікарняними ліжками та медичним обладнанням, пульсометрами, дефібриляторами та контейнерами для прісної води», - зазначило українське представництво.
Як повідомляв Укрінформ, 24 травня уряд Данії передав Україні 15 інклюзивних автомобілів для допомоги людям з інвалідністю мобільним бригадам соціально-психологічної допомоги Фонду ООН у галузі народонаселення (UNFPA) в Україні.
Фото: Embassy of Ukraine to the UK