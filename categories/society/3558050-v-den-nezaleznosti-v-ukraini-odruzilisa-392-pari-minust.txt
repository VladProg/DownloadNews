В Україні у День Незалежності, 24 серпня, зареєстрували шлюб 392 пари.

Як передає Укрінформ, про це повідомляє пресслужба Міністерства юстиції України у Фейсбуці.
“Цьогорічна річниця святкування Дня Незалежності залишиться у пам’яті багатьох пар символом єднання та любові. Адже вчора, у національне свято, вирішили укласти шлюб 392 пари”, - ідеться в повідомленні.

У Мін’юсті уточнили, що 24 серпня 2022 року вперше за всю історію незалежності України ДРАЦСи працювали і реєстрували шлюби.
Як повідомлялося, упродовж І півріччя 2022 року в Україні зареєстрували майже вдвічі менше розлучень та ще більше шлюбів, ніж минулого року.
Так, органами державної реєстрації актів цивільного стану у І півріччі 2022 року складено 103 903 актових записи про шлюб і 7 632 – про розірвання шлюбу. Для порівняння за такий же період 2021 року зареєстровано 85 960 шлюбів та 13 153 розлучення.
Фото: Фейсбук Мін'юсту