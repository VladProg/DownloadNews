У британському графстві Дорсет автобус переобладнають під мобільний госпіталь для допомоги Україні.

Як передає Укрінформ, про це повідомляє BBC.
Автобус, який раніше можна було побачити у містах Дорчестер і Веймут у Великій Британії, замість пасажирів буде перевозити пацієнтів.
Автобус, який модифікує благодійна організація «Swindon Humanitarian Aid Partnership», буде оснащений лікарняними ліжками та обладнанням для невідкладної допомоги. Транспортний засіб допоможе забезпечити догляд за полеглими та пораненими у боях бійцями.

Організація «Swindon Humanitarian Aid Partnership», яка вже надіслала велику кількість допомоги із графств Беркшир і Вілтшир Об’єднаного Королівства, сподівається, що цей автобус буде перший із багатьох, які будуть відправлені в Україну.
Як повідомляв Укрінформ, на Київщині відбулась передача 13 автомобілів на потреби бригад Сил оборони, які були закуплені коштом пересічних громадян із близько 10 країн ЄС та США.
Фото: ITV News