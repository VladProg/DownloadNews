Україна зробить подальші кроки на шляху до зміцнення духовної незалежності свого народу.

Про це Володимир Зеленський сказав у відеозверненні, повідомляє Укрінформ.
«Цими днями ми зробили частину кроків, щоб гарантувати духовну незалежність нашого народу. Бачу, що люди підтримують ці кроки, і дуже потужно підтримують. І це ще не все. Будуть іще кроки. Україна більше ніколи не зупинятиметься на півшляху», - зазначив глава держави.

Відео: Офіс Президента

Як повідомлялося, РНБО доручила уряду внести на розгляд Верховної Ради законопроєкт щодо унеможливлення діяльності в Україні афільованих з центрами впливу в рф релігійних організацій.
З 24 лютого в Україні триває повномасштабна російська воєнна агресія. Сили оборони 282 дні чинять запеклий опір російським загарбникам.
Фото: ОП