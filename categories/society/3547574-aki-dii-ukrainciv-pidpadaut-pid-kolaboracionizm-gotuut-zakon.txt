Новий закон має визначити, які дії є колаборантськими, відповідний проєкт уже розроблено.

Про це під час телемарафону повідомила віцепрем’єр-міністр – міністр з питань реінтеграції тимчасово окупованих територій Ірина Верещук, передає кореспондент Укрінформу.
"Виникла нагальна проблема у визначенні – які дії громадян на тимчасово окупованих територіях є колаборантством, а які ні. Наприклад, лікар буде лікувати, бо він зобов’язаний надавати медичну допомогу і Женевські конвенції його захищають. Але чи не буде це співпраця з окупантом? Так само є інші напрямки. Саме тому ми розробили законопроєкт, який чітко відділить – що буде вважатися колаборантством, а що ні", - сказала урядовець.
Вона висловила сподівання, що найближчим часом документ буде проголосований.
Як повідомлялося, за співпрацю з російськими загарбниками правоохоронці повідомили про підозру в колабораціонізмі майже 200 особам.