Держава змінила підхід до надання допомоги на проживання внутрішньо переміщеним особам.

Як передає Укрінформ, про це повідомляє Міністерство соціальної політики у Фейсбуці.
«Відтепер виплати здійснюватимуться на сім’ю протягом шести місяців з можливістю продовжити ще на один шестимісячний термін для соціально вразливих сімей», - ідеться в повідомленні.

Як зазначили у міністерстві, також запроваджуються критерії та умови призначення виплат відповідно до майнового стану і терміну перебування за кордоном.
Орган соціального захисту населення повідомить отримувача виплат у разі припинення надання допомоги.
Наеадаємо, 11 липня уряд ухвалив постанову №709 «Деякі питання підтримки внутрішньо переміщених осіб». Українці, які перебувають за кордоном 45 днів без вагомих причин, не вважатимуться внутрішньо переміщеними особами і будуть позбавлені державних виплат із 1 серпня.
Дорослі працездатні ВПО отримують 2 тис. грн щомісячно, діти та особи з інвалідністю - 3 тис. грн.