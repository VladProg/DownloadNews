Міністерство охорони здоров'я повідомило про затвердження нового порядку вступу на медичні спеціальності у 2022 році.

Про це передає Укрінформ із посиланням на пресслужбу МОЗ, передає Укрінформ.
Зазначається, що відповідно до прийнятого через запровадження воєнного стану Закону «Про внесення змін до деяких законів України у сфері освіти» (№ 2157-IX), прийом на навчання для здобуття ступеня фахового молодшого бакалавра, молодшого бакалавра, бакалавра та магістра, в тому числі за спеціальностями галузі знань 22 «Охорона здоров’я», здійснюватиметься в особливому порядку.
Під час розробки наказів Міністерства освіти і науки №№364 та 392, які затверджують порядок прийому на навчання до закладів фахової передвищої освіти та порядок прийому на навчання для здобуття вищої освіти у 2022 році, були враховані пропозиції МОЗ.
Зокрема, тепер для медичних спеціальностей не діють підвищені вимоги до мінімальної кількості балів зі вступних випробувань. Заклад вищої освіти у правилах прийому самостійно визначає конкурсний бал, з яким вступник допускається до участі у конкурсі.
Як повідомлялося, за підтримки Міністерства освіти і науки України «Освіторія» у партнерстві з Дитячим фондом ООН (ЮНІСЕФ) створили платформу про навчання під час війни osvitanow.org.