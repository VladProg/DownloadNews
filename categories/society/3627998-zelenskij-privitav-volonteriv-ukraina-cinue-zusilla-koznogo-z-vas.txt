Президент Володимир Зеленський запевнив, що Україна цінує кожного волонтера, і подякував їм за добрі серця та невтомну працю.

Про це глава держави зазначив у Телеграмі, повідомляє Укрінформ.
"Цьогоріч увесь світ побачив неймовірну силу волонтерів, їхній величезний внесок у наближення нашої перемоги. Як можна за лічені години зібрати на безпілотники, швидкі, оптику, на тепловізори. Як дістати все, купити все, привезти все. А потім дістати, купити й привезти знову, бо це було не все. Україна цінує зусилля кожного з вас. Дякуємо за ваші добрі серця і невтомну працю!" – підкреслив Зеленський.

Президент також опублікував фото, на яких зображено роботу українських волонтерів.
Як повідомлялося, 5 грудня відзначається Міжнародний день волонтера.