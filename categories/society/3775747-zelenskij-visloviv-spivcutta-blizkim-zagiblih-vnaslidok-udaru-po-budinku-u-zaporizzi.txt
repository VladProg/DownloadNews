Президент України Володимир Зеленський висловив співчуття близьким загиблих внаслідок російського ракетного удару по будинку у Запоріжжі.

Про це він сказав у своєму зверненні до співвітчизників, передає Укрінформ.
«У Запоріжжі весь день тривають рятувальні роботи на місці влучання російської ракети. Частина звичайного житлового будинку зруйнована – поверхи з третього по п’ятий в одному з під’їздів. Станом на цей час відомо про загибель пʼяти людей. Мої співчуття рідним і близьким. Іще пʼять людей травмовані, їм надається необхідна допомога», - сказав Зеленський.
Він подякував усім, хто працює на місці та підтримує людей: ДСНС, медичні працівники, наша поліція, комунальні служби.
Раніше повідомлялося, що близько 01:40 ворог вдарив по Запоріжжю ракетами С-300. Одна з них влучила в будинок. Відомо, що зруйновано близько 8 квартир у двох підʼїздах. Пошуково-рятувальна операція тривала з ночі й закінчилась увечері.