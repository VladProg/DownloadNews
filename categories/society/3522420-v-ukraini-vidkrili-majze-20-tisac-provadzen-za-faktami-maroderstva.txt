Слідчими Національної поліції за період дії воєнного стан відкрито майже 20 тис. кримінальних проваджень за фактами мародерства.

Про це повідомила під час пресконференції у Медіацентрі Україна — Укрінформ речниця Міністерства внутрішніх справ Альона Матвєєва.
“Протягом воєнного стану розпочато досудове розслідування в майже 20 тисяч кримінальних провадженнях за так зване «мародерство». Повідомлено про підозру 4303 особам, до суду скеровано 4984 кримінальних проваджень”, - сказала вона.

За словами Матвєєвої, протягом воєнного стану слідчі Національної поліції розпочали 288 кримінальних проваджень за фактами незаконних дій, пов’язаних з гуманітарною допомогою, благодійними пожертвами та безоплатною допомогою. Наразі у цій категорії справ повідомлено про підозру тридцяти дев’яти особам у 47 кримінальних провадженнях.
Також у провадженні підрозділів слідства та дізнання Нацполіції знаходилося 927 кримінальних провадження за ознаками колабораціонізму. У цих справах 159 особам повідомлено про підозру. У 68 кримінальних провадженнях матеріали щодо підозрюваних направлено до суду.
Як повідомляв Укрінформ, за період дії воєнного стану поліцейські на блокпостах виявили понад 300 осіб, які перебували у розшуку, а також 900 зниклих автомобілів.