Президент Володимир Зеленський разом із Вселенським патріархом Варфоломієм узяв участь у поминальному молебні за жертвами війни в Україні у соборі Святого Георгія на Фанарі у Стамбулі.

Про це глава держави розповів у Телеграмі, передає Укрінформ.
«Поминальний молебень за жертвами війни в Україні у соборі Святого Георгія, Фанар, Стамбул. Дякую Вселенському патріарху Варфоломію за духовну підтримку України та українців, за молитви заради миру для всієї нашої землі, для всіх наших людей», - зазначив Зеленський.

В ОП поінформували, що молебень українською та грецькою мовами правили архімандрит Вселенського Престолу отець Методій і патріарший диякон отець Епіфаній.






У Стамбулі Президент узяв участь у поминальному молебні за жертвами війни в Україні / Фото: Офіс Президента



















Як повідомляв Укрінформ, Президент Володимир Зеленський увечері 7 липня прибув із візитом у Туреччину та провів переговори з турецьким лідером Реджепом Таїпом Ердоганом.
Раніше 6-7 липня Зеленський відвідав Болгарію, Чехію, Словаччину.