Польські прикордонники затримали громадянина України, який допомагав нелегальним мігрантам, які потрапили до РП через територію Білорусі, далі переправитися на Захід.

Про це у соцмережі X повідомила Прикордонна служба Польщі, передає Укрінформ.
8 листопада 56 іноземців намагалися нелегально потрапити до Польщі. З них 29 осіб, коли побачили польські патрулі, повернувся назад на територію Білорусі… За пособництво затримано громадянина України, який приїхав по двох громадян Сомалі та громадянина Ємену”, - йдеться в повідомленні.
Також зазначається, що на відрізку кордону в районі відповідальності прикордонного загону Бяловєжа група агресивних іноземців кидала в польські патрулі з території Білорусі камінням і гілками дерев.
У четвер вранці польські патрулі затримали 19 мігрантів, які нелегально переправилися до Польщі через річку Права Лісна.
Як повідомлялося, торік Польща побудувала на кордоні з Білоруссю загородження заввишки 5,5 м і завдовжки 186 км, а також встановила сучасну систему електронного моніторингу.
Фото: Прикордонна служба Польщі