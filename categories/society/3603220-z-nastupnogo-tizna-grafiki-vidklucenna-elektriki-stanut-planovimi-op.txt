Заступник керівника офісу Президента Кирило Тимошенко заявив, що з наступного тижня відключення електроенергії стануть плановими, а не аварійними.

Як передає Укрінформ, про це Тимошенко повідомив у Телеграмі.
За його словами, ситуація з енергозабезпеченням залишається екстреною, і над нею продовжують працювати.
Для відновлення стабільного енергоживлення потрібен час. “З наступного тижня графіки стануть плановими, а не аварійними”, - додав Тимошенко.





Як повідомлялося, російські загарбники вночі 27 жовтня вкотре обстріляли енергетичну інфраструктуру України. Укренерго було змушене запровадити жорсткіші обмеження електропостачання у Києві і чотирьох областях.