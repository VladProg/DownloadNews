Міністр культури та інформаційної політики Олександр Ткаченко поспілкувався з представниками японського видання Nikkei та розповів про протистояння України російській пропаганді.

Про це він повідомив у Телеграмі, передає Укрінформ.
"Продовжую розповідати іноземним ЗМІ про війну культур, намагання росії знищити українську ідентичність та наше протистояння російській пропаганді. Сьогодні ми маємо розширити та посилити свою інформаційну присутність в Азії та Африці, щоб зменшувати і без того невелике коло союзників росії", - написав очільник МКІП.
У цьому зв'язку він зауважив, що закликав японців приєднатись до “Інформаційного Рамштайна” та нашого інформаційного опору.
Як повідомляв Укрінформ, Ткаченко на зустрічі з міністром культури, туризму, мистецтв та медіа Ірландії Кетрин Мартін та її командою обговорив ідею «Інформаційного Рамштайну» у контексті об'єднання зусиль держав задля протидії російській дезінформації з одного боку та допомоги українським медіа - з іншого.
Фото: Tkachenko.UA