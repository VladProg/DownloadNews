Керівництво рф поширює фейки щодо «дня росії», аби додати «святу» значущості та історичної ваги.

Про це у Телеграмі пише Центр протидії дезінформації при РНБО, передає Укрінформ.
"У день ухвалення Декларації про державний суверенітет рф поширюються історичні, мілітаристські та пропагандистські наративи щодо колишніх звершень «тисячолітньої історії»: мзс рф як вітання розмістив наратив «ми ввічливо просили не розширюватися на схід»; путін заявив, що «пишається звершеннями і ратними перемогами своїх предків, хто в битвах утверджував гідну роль росії у світі»", - йдеться у повідомленні.
У Центрі протидії дезінфорамції нагадали, що «триколор» впровадили за царя Петра І для обману морської охорони балтійських портів, «двоголового орла» вкрали у Візантії для підтвердження тези «москва – третій Рим».
А назву «Русь», як наголошують у Центрі, викрали у 1721 році, тоді ж Петро І проголосив державу «російською імперією», а себе – імператором.
"Варто пам’ятати, що 300 років формального існування росії на мапі є всього лише ланцюжком фейків та жорстокої імперської агресії", - наголошують у Центрі протидії дезінформації.
Як повідомлялось, радник міністра внутрішніх справ Віктор Андрусів вважає за необхідне протидіяти російським фейкам у країнах, які є нашими союзниками і від яких Україна очікує підтримки.