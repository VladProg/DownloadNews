Через проведення ремонтних робіт у вівторок, 28 листопада 2023 року, тимчасово не працюватиме автомобільний пункт пропуску "Угринів - Долгобичув" на кордоні з Польщею.

Як передає Укрінформ, про це повідомила пресслужба Львівської митниці у Фейсбуці.
"За інформацією, отриманою від Люблінського відділу обслуговування прикордонних пунктів Республіки Польща, у зв’язку із проведенням ремонтних робіт польською стороною, 28 листопада у міжнародному пункті пропуску для автомобільного сполучення “Угринів - Долгобичув” буде тимчасове відключення світла", - йдеться у повідомленні.
Через це пункт пропуску “Угринів - Долгобичув” не працюватиме з 10:00 до 17:00 з перервою з 13:00 до 14:00.
Як повідомляв Укрінформ, 26 листопада через погодні умови у пунктах «Маяки – Паланка – Удобне», «Старокозаче – Тудора» було призупинено пропуск транспортних засобів на територію Молдови. Зранку 27 листопада пункти пропуску на кордоні з Молдовою відновили роботу.
Фото: Straż Graniczna