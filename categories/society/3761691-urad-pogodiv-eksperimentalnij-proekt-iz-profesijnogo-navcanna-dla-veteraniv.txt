Уряд затвердив Порядок реалізації експериментального проєкту з організації професійного навчання для ветеранів та осіб з інвалідністю внаслідок війни.

Про це у Телеграмі повідомив постійний представник Кабінету Міністрів у Верховній Раді Тарас Мельничук, передає Укрінформ.
«Погоджено пропозицію Міністерства економіки, Державного центру зайнятості стосовно реалізації протягом двох років експериментального проєкту з організації професійного навчання учасників бойових дій та осіб з інвалідністю внаслідок війни в закладах професійної (професійно-технічної) освіти Державної служби зайнятості», - йдеться у повідомленні.
Наголошується, що затверджено Порядок реалізації експериментального проєкту. Визначено, що відповідальними за організацію та забезпечення реалізації експериментального проєкту є регіональні центри зайнятості та їх філії, а також обласні, Київський міський центр зайнятості, міські, районні, міськрайонні центри зайнятості (до їх припинення).
Як повідомлялося, уряд надає підтримку ветеранам у здобутті професійної, фахової передвищої і вищої освіти, а також у перенавчанні в 11 Центрах профтехосвіти Державної служби зайнятості. Діють 300 освітніх програм підвищення кваліфікації за 95 робітничими професіями. Загалом від початку року перенавчання за підтримки служби зайнятості пройшли 18 тис. людей.
Фото: RadioSvoboda.org(RFE/RL)