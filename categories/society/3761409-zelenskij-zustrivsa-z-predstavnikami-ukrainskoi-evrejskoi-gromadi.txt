Президент Володимир Зеленський провів зустріч з українськими воїнами-представниками єврейської громади та рабинами напередодні Рош га-Шана.

Про це Глава держави повідомив у Телеграмі, передає Укрінформ.
«Напередодні Рош га-Шана зустрівся з представниками української єврейської громади – з нашими воїнами та рабинами з Білої Церкви, Бердичева, Вінниці, Гадяча, Дніпра, Донецька, Житомира, Запоріжжя, Кам’янського, Києва, Луганська, Кременчука, Кривого Рогу, Кропивницького, Львова, Миколаєва, Одеси, Полтави, Рівного, Сум, Умані, Харкова, Херсона, Хмельницького, Черкас, Чернівців», - зазначив Зеленський.

Відео: ОП
Президент подякував учасникам зустрічі за підтримку України й українського прагнення до миру.
«Мир може бути тільки завдяки перемозі України. І віримо, що зможемо відновити справедливий та чесний мир для всієї України якнайшвидше», - додав він.






Зеленський зустрівся з представниками української єврейської громади / Фото: ОП








































Як повідомлялося, на ранок 14 вересня до Умані на Черкащині вже прибули 22 тис. паломників-хасидів.
Святкування Рош га-Шана в цьому році припадає на 15-17 вересня. Минулого року до Умані прибуло 23 тисячі хасидів.
Фото: ОП