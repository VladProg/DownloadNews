Міністерство з питань реінтеграції тимчасово окупованих територій України запустило додатковий номер гарячої лінії для жителів тимчасово окупованих територій.

Як передає Укрінформ, про це міністерство повідомляє у Фейсбуці.
“Розпочав роботу додатковий канал зв’язку гарячої лінії Мінреінтеграції з кризових питань для громадян, які перебувають за кордоном або на тимчасово окупованих територіях”, - ідеться в повідомленні.
У Мінреінтеграції пояснили, що якщо у жителів ТОТ відсутній мобільний зв’язок, але є доступ до інтернету, вони можуть залишити повідомлення або зателефонувати через мобільні застосунки WatsUpp/Telegram/Viber за номером +38(096) 078 84 33 (цілодобово).
Громадяни за цим номером можуть отримати інформацію з гуманітарних питань, щодо отримання статусу внутрішньо переміщеної особи, а також інформацію щодо повернення з тимчасово окупованих територій, в тому числі осіб, що були примусово переміщені до росії.
Як повідомляв Укрінформ, 21 червня Мінреінтеграції оновило актуальний перелік громад у районах бойових дій, на тимчасово захоплених територіях і тих, що перебувають в оточенні.