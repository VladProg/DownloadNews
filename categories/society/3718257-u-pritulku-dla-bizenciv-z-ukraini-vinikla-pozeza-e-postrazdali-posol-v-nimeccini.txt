У притулку для українських біженців, який розташовується у федеральній землі Тюрингія, виникла пожежа, є постраждалі.


Як передає Укрінформ, про це у своєму Фейсбуці написав посол України в Німеччині Олексій Макеєв.
"Сьогодні мене сповістили про сумну звістку, що в одному з будинків, де проживають українські шукачі захисту у федеральній землі Тюрингія, виникла пожежа. Унаслідок цього прикрого інциденту, за попередньою інформацією, є постраждалі", - повідомив він.
За його словами, слідство триває, а деталі поки не розголошуються.
"Наші консули з самого ранку на контакті з громадянами України, хто проживає у цьому регіоні, постійно мене брифінгують, а також з німецькими правоохоронними органами. Чекаємо на докладнішу інформацію, після того повідомлю більш детально, - резюмував Макеєв.
Як повідомляв Укрінформ, раніше стало відомо, що понад 60% українців у Польщі планують повернутися додому.
Фото: dpa