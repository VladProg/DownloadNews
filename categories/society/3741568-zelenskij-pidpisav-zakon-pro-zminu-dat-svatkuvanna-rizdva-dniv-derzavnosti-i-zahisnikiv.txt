Президент Володимир Зеленський підписав закон про зміну дат Різдва Христового, Дня Української Державності, Дня захисників і захисниць України.

Про це йдеться в картці Закону "Про внесення змін до статті 73 Кодексу законів про працю України" (№9431), повідомляє Укрінформ.
Відтепер Різдво Христове офіційно відзначатиметься в Україні 25 грудня, а не 7 січня, День Української Державності – 15 липня замість 28 липня, День захисників і захисниць України – 1 жовтня, а не 14 жовтня.
Як повідомляв Укрінформ, Верховна Рада ухвалила відповідний законодавчий акт 14 липня.