Внутрішньо переміщені особи можуть отримати по 6 тисяч 660 грн від Норвезької ради.

Як передає Укрінформ, про це Міністерство з питань реінтеграції тимчасово окупованих територій України повідомляє у Телеграмі.
Норвезька рада у справах біженців відкрила реєстрацію на отримання грошової допомоги для переселенців і людей, які проживають у районах, що постраждали внаслідок бойових дій.
“Сума допомоги становить 6660 грн і виплачуватиметься впродовж 3 місяців по 2220 грн на кожного члена сім’ї, але не більше як на п’ять осіб. У пріоритеті – надання кеш-допомоги найбільш вразливим категоріям населення”, - ідеться в повідомленні.
Виплати надходитимуть на банківський рахунок або за допомогою переказу MoneyGram для людей, у яких немає банківського рахунку. Реєстрація триватиме до 20 березня.
Зареєструватися можна декількома способами: надіслати в месенджері WhatsApp повідомлення з текстом “Привіт” на номер: 0 800 609 844 або через Viber відсканувати QR-код, який розміщений на картинці за посиланням.
Для отримання додаткової інформації слід звертатися за номером гарячої лінії Норвезької ради: 0 800 302 007.
Як повідомляв Укрінформ, Міністерство соціальної політики виплатить грошову допомогу внутрішньо переміщеним особам за лютий протягом тижня.