У визволеного з полону військовослужбовця полку «Азов» В’ячеслава Білого та його дружини Олени народився син.

Про це повідомив у Телеграмі міський голова Тернополя Сергій Надал, передає Укрінформ.
«Вітаю мужнього захисника Маріуполя, військовослужбовця полку «Азов» тернополянина В’ячеслава Білого та його дружину Олену з народженням первістка. Нещодавно В’ячеслав повернуся додому з російського полону та встиг до важливої події у їхній сім’ї», - написав міський голова.

Дружина військовослужбовця Олена в Інстаграмі опублікувала відео, на якому В'ячеслав Білий тримає на руках новонароджене маля, і підписала його: “Щастя!”
Як повідомляв Укрінформ, 21 вересня в результаті обміну з російського полону повернулися понад 200 українських захисників, а також 10 іноземців. П'ятеро командирів полку "Азов" перебуватимуть до кінця війни у Туреччині під особистими гарантіями безпеки Президента Реджепа Тайїпа Ердогана.