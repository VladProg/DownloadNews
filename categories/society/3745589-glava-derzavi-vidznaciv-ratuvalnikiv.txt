Президент України відзначив працівників Державної служби з питань надзвичайних ситуацій, які працюють у різних регіонах України.

Про це Володимир Зеленський у вечірньому відеозверненні, передає Укрінформ.
«Хочу окремо відзначити сьогодні рятувальників. Наших працівників ДСНС. Тих, хто в різних містах України працює заради життя. Заради того, щоб російський терор програвав, бо життя рятується», - зазначив він.

Відео: ОП
Зеленський відзначив працівників ДСНС Херсонської області сержанта служби цивільного захисту Віталія Мурзенка та лейтенанта служби цивільного захисту Володимира Явтушенка.
Також він подякував працівникам ДСНС Харківщини та відзначив майстер-сержанта служби цивільного захисту Сергія Гладкого та полковника служби цивільного захисту Андрія Солянікова.
Окрім того, Президент відзначив працівників ДСНС Дніпропетровщини - сержанта служби цивільного захисту Костянтина Потурайка та капітана служби цивільного захисту Віталія Денисенка.
«Усі неодноразово брали участь – безпосередню участь – у ліквідації наслідків ударів терористів, у порятунку життя наших людей. І, звичайно, усі працівники ДСНС Донецької та Луганської областей, Запоріжжя, Одещини. Я дякую всьому колективу ДСНС України!», - наголосив глава держави.
Фото: ОП