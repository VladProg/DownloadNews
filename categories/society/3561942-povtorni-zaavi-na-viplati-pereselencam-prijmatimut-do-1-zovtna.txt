Усі внутрішні переселенці, які намагалися оформити державну допомогу до 30 квітня через застосунок "Дія", але не отримали її, мають можливість до 1 жовтня оформити заяву повторно.


Про це Міністерство з питань реінтеграції тимчасово окупованих територій повідомило на своєму сайті, передає Укрінформ.

«Для цього потрібно до 1 жовтня цього року прийти особисто до органу соцзахисту та написати ще одну заяву. Або ж надіслати таку заяву поштою. При цьому треба зазначити, зокрема, номер банківського рахунку (за стандартом IBAN) або персональних даних одержувача та підтвердити факт подання через Дію попередньої заяви, що була ще навесні (наприклад скріншот)», - зазначили у відомстві.
Протягом 10 днів з дня надходження заяви допомога має бути призначена.
Як повідомлялося, таке рішення уряд ухвалив 19 серпня за результатом відповідної ініціативи Мінреінтеграції.
Фото: Денис Шмигаль, Телеграм