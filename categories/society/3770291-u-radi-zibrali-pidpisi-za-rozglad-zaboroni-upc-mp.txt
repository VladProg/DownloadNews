У Верховній Раді народні депутати зібрали необхідну кількість підписів за розгляд у парламенті заборони діяльності Української православної церкви Московського патріархату.

Про це повідомила народний депутат від парламентської фракції «Голос» Юлія Клименко у Фейсбуці, передає Укрінформ.
«226 підписів народних депутатів зібрано за звернення до Руслана Стефанчука (Голови Верховної Ради - ред.) щодо внесення в зал на голосування заборони московської церкви (УПЦ МП - ред.), отже голоси в залі є», - поінформувала ініціаторка збору підписів.


Фото: Фейсбук Юлія Клименко

Як повідомляв Укрінформ, Голова Верховної Ради Руслан Стефанчук висловлював сумніви, що в парламенті знайдуться необхідні 226 голосів для заборони діяльності УПЦ МП, якщо відповідні законопроєкти будуть винесені на голосування.