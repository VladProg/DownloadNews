Перша Леді Олена Зеленська привітала трьох українських дівчат, які отримали Міжнародну премію миру за розробку застосунків для дітей-біженців, із цією нагородою.

Про це вона поінформувала у Телеграмі, передає Укрінформ.
За її словами, у минулу пʼятницю в Лондоні цією премією, якою раніше відзначили відомих громадських активісток Малалу Юсафзай і Грету Тунберг, відзначили українських підлітків Софію Терещенко, Анастасію Феськову й Анастасію Демченко.
"Троє українських дівчат отримали Міжнародну дитячу премію миру. Новина, якою має пишатися вся наша країна. Пишаюся дівчатами й бажаю їм отримати в майбутньому вже дорослу, Нобелівську премію миру. І миру – нашій Батьківщині", - зазначила Зеленська.
Перша Леді процитувала слова Федькової про те, що це - відповідальність дорослих - припинити війну, зробити так, щоб жодна дитина не була розлучена з батьками, і щоб діти мали дитинство, і заявила, що у Всесвітній день дитини немає слів, важливіших за ці слова.
Як повідомлялося, у Лондоні троє українських підлітків, які розробили два застосунки для дітей-біженців, отримали цьогорічну Міжнародну дитячу премію миру.