Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.


Фото: Павло Багмут

Президент України Володимир Зеленський (праворуч) та Прем’єр-міністр Королівства Нідерландів Марк Рютте під час спільного брифінгу, Київ, 11 липня 2022 року.

Фото: Олександр Лапін

Руйнування у центрі Вінниці внаслідок влучання російських ракет «Калібр» 3М-14Е, 14 липня 2022 року. Станом на ранок 15 липня загинули 23 людини, зокрема троє дітей.

Фото: В’ячеслав Мадієвський

Рятувальники під час ліквідації наслідків ракетного обстрілу росіянами житлового будинку в центрі міста, Харків, 11 липня 2022 року.

Фото: В’ячеслав Мадієвський

Жінка прибирає територію гімназії після обстрілу російськими військами, Харків, 10 липня 2022 року.

Фото: В’ячеслав Мадієвський

Пошкоджена внаслідок ракетного обстрілу російськими військами будівля в центрі міста, Харків, 11 липня 2022 року.


Фото: Дмитро Смольєнко

Боєць Запорізької бригади ТрО, який захищає рубежі України на першій лінії Гуляйпільського напрямку, біля зруйнованої російськими військами будівлі, Запорізька область, 6 липня 2022 року.


Фото: Павло Багмут

Підрозділи 114-ї бригади Сил територіальної оборони Збройних сил України та Бучанського добровольчого формування територіальних громад відпрацьовують елементи тактики бою під час вишколу особового складу в Київській області, 13 липня 2022 року.

Фото: Руслан Канюка

Артефакти війни, представлені у межах волонтерської виставки "Спротив 2022" на Андріївському узвозі, Київ, 9 липня 2022 року.

Фото: Павло Багмут

Кухар роздає їжу військовим. Підрозділи 114-ї бригади Сил територіальної оборони Збройних сил України та Бучанського добровольчого формування територіальних громад провели вишкіл, на якому відпрацьовували елементи тактики бою, Київська область, 13 липня 2022 року.


Фото: Руслан Канюка

Посол Етьєн де Понсен вручає найвищу нагороду Франції – Орден Почесного легіону – українській поетесі Ліні Костенко під час урочистої церемонії у посольстві Франції в Україні, Київ, 14 липня 2022 року.

Фото: Олександр Лапін

П’ятирічний шаховий вундеркінд Артем Кучер грає у шахи проти чоловіка на площі ім. Костянтина Могилка на підтримку Збройних сил України, Вінниця, 10 липня 2022 року.

Фото: Павло Багмут

Виставка "Український плакат воєнного часу" у виставковій залі Українського дому, Київ, 14 липня 2022 року.

Фото: Микола М’якшиков

Скульптура з дроту у формі назви міста Маріуполь художника Олега Бублика на виставці малої пластики у Дніпропетровському національному музеї імені Дмитра Яворницького, Дніпро, 13 липня 2022 року.

Фото: Микола М’якшиков

Графіті на підтримку Збройних сил України – синьо-жовті літери ЗСУ та ягоди на піксельному тлі – зобразили на кіноекрані вуличного занедбаного кінотеатру у парку «Новокодацький», Дніпро, 12 липня 2022 року.

Фото: Євген Котенко

Лелека пролітає перед чоловіком на велосипеді у селі Демидів, підтоплення якого у лютому-березні допомогло зупинити російську армію на шляху до столиці, Київська область, 8 липня 2022 року.

Фото: Дмитро Смольєнко

Територія підприємства "Дніпроспецсталь", яке спеціалізується на випуску спецсталей, Запоріжжя, 14 липня 2022 року.

Фото: Юлій Зозуля

Священник і прихожанин у підземній каплиці, розташованій в катакомбах, Одеса, 10 липня 2022 року.

Фото: Дмитро Смольєнко

Чоловік їде на моторолері дорогою у селі Приморське, що постраждало від обстрілів російськими військами, Запорізька область, 11 липня 2022 року.

Фото: Юлій Зозуля

Одесити відпочивають на набережній біля закритого пляжу попри заборону, Одеса, 9 липня 2022 року.

Фото: Альберт Кошелев

Ноги актора під час вистави "Генерали у спідницях" у Запорізькому академічному обласному театрі молоді, Запоріжжя, 9 липня 2022 року.

Фото: Альберт Кошелев

Збирання рапсу, Запорізька область, 13 липня 2022 року.

Фото: Альберт Кошелев

Пшеничне поле у Запорізькому районі. Фахівці ДСНС спільно із співробітниками Навчально-методичного центру ЦЗ і БЖД провели профілактичний рейд на одній із агрофірм Запорізького району, щоб зменшити кількість пожеж на полі, спричинених порушенням правил безпеки, Запорізька область, 13 липня 2022 року.

Фото: Олександр Лапін

Полярні вовченята у Подільському зоопарку, Вінниця, 7 липня 2022 року.