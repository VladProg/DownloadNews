Новий випуск подкасту «Гóвори́ з Володимиром Ільченком» присвячено наддніпрянському діалектові.

Автор проєкту, журналіст Укрінформу кандидат філологічних наук Володимир Ільченко представляє говірки Полтавської області на Ютуб-каналі агентства.
«Саме на Полтавщині, Київщині, Черкащині формувалася українська літературна мова, тому тутешній діалект особливо цікавий, – сказав Ільченко. – Говірки в цих областях не так відрізняють одна від одної, яка скажімо, польські чи закарпатські, але все ж мають свої нюанси. Я обрав конкретне село – Харсіки біля Чорнух, яке пов’язують із філософом Григорієм Сковородою».

Хоча відколи народився філософ минуло 300 років, але особливості говору на той час уже були сформовані, тому, слухаючи жителів Чорнух та навколишніх сіл, можемо уявити, як він розмовляв, вважає автор.
Він відтворює уявну бесіду двох сільських жінок та пояснює особливості місцевої вимови й лексики.
Особливу увагу Ільченко звертає на унікальну мелодику наддніпрянського діалекту та неповторне вимовляння наголошеного звуку «а».