Конгрес українців Канади оголосив про початок всеканадського тижня вшанування жертв Голодомору.

Як повідомили кореспондентові Укрінформу у Конгресі українців Канади, упродовж тижня по всій Канаді відбуватимуться численні заходи, присвячені підвищенню рівня освіченості населення щодо Голодомору та вшанування жертв цього злочину.

Так, у Торонто та Калгарі відбудуться траурні панахиди, у Реджайні - церемонія покладання квітів до пам’ятника жертвам Голодомору, а у Оттаві та Едмонтоні - офіційні вшанування у будівлях парламентів.

Загалом, різноманітні заходи заплановані у щонайменше у п’яти провінціях Канади.

Окрім цього канадців закликають в суботу о 19:32 зупинитися на хвилину мовчання та запалити свічку у оселі.

Нагадаємо: у 2008 році Канада стала першою країною, що офіційно визнала Голодомор актом геноциду українського народу. Окрім цього, саме у канадському Едмонтоні ще у 1983 році був споруджений перший у світі пам’ятник жертвам Голодомору.