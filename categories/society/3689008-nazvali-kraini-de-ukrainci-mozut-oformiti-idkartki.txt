У Міністерстві з питань реінтеграції тимчасово окупованих територій повідомили, де українці можуть оформити за кордоном паспорти громадян України (ID-картки).

Як передає Укрінформ, про це Мінреінтеграції повідомляє у Телеграмі.
«Українці, які перебувають за кордоном, можуть оформити паспорт громадянина України (ID-картку) у підрозділах державного підприємства «Документ», розміщених за межами України», - ідеться в повідомленні.
Наразі підрозділи працюють у Польщі, Туреччині, Словаччині та Чехії.
Як повідомляв Укрінформ, уповноважений Верховної Ради з прав людини Дмитро Лубінець заявив, що паспорти з різною транслітерацією є дійсними до кінця терміну їх дії.