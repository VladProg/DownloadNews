Вчені висунули гіпотезу появи вірусних мутацій у зв'язку інтенсивним світловим забрудненням Землі.

Про це в інтервʼю Укрінформу розповів доктор медичних наук, завідувач кафедри медичної психології, психосоматичної медицини і психотерапії медико-психологічного факультету Національного медичного університету імені О. О. Богомольця Олег Чабан.
«Світла в нашому житті стало дуже і дуже багато. Достатньо оглянути Землю з космосу - вона буквально вся світиться, крім океанів, зрозуміло. Але там, де заселені люди, наша планета світиться цілодобово. У мегаполісах, де починає скупчуватися людство, світло не зникає ніколи! Так от, «світлове забруднення» планети має безпосереднє відношення до мутацій вірусів», - сказав він.
Науковець нагадав, що за рахунок доданого світла відбуваються зміни циркадних ритмів у людини і всіх живих істот.
«Тільки ми забули, що віруси і бактерії належать до живого світу! І також реагують на все, що створила людина і чого не існувало в природі. Згідно з цією гіпотезою, мутації вірусів та бактерій відбуваються і будуть відбуватися більше у великих мегаполісах через те, що, вибачте за таку незвичну термінологію, віруси і бактерії не можуть нормально виспатися! Це справді смішно звучить, але порушення циркадних ритмів впливає і на них, тому що вони живуть в нашому організмі», - сказав Чабан.
Як повідомлялося, нове дослідження групи вчених засвідчує зв‘язок COVID-19 з єнотовидними собаками на ринку в Ухані.