У Єдиному реєстрі зброї за один день були створені 55 заявок на придбання зброї.

Про це заступник міністра внутрішніх справ Леонід Тимченко сказав під час онлайн зустрічі у Фейсбуці, передає Укрінформ.
«Їхня кількість (користувачів –ред.) становить понад 3 200, авторизовані користувачі, які заходили вже на вказаний реєстр – понад 7 110 і вже створено заявок на придбання одиниць зброї - 55», - сказав Тимченко.
За його словами, до контакт-центру ЄРЗ за телефоном: 044-33-44-035 за день надійшли понад 40 дзвінків. На чат-бот у Телеграмі із запитаннями звернулися 3 437 осіб.
«На території України громадян-власників зброї зареєстровано понад 700 тисяч. Безмовно, кількість зброє є набагато більшою, яка знаходиться руках, адже в одного власника може бути одна й та більше одиниць зброї. Далі кожний з цих громадян отримує можливість стати суб’єктом Єдиного реєстру зброї», - сказав заступник міністра.
Як повідомлялося, у п’ятницю в Україні повноцінно запрацював Єдиний реєстр зброї. Лише протягом перших 3 годин запуску Єдиного реєстру зброї в Єдиному вікні для громадян авторизувалися понад 3,5 тисячі власників зброї та зацікавлених осіб. Міністр внутрішніх справ Ігор Клименко поінформував, що у Єдиному реєстрі зброї буде уся зброя, яка є на руках в українців.