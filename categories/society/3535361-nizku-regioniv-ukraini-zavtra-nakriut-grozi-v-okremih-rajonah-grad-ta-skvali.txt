У неділю, 24 липня, у більшості західних областей України та на Правобережжі очікуються грози, в окремих районах град та шквали 15-20 м/с.

Про це Укрінформу повідомили в Укргідрометцентрі.
"24 липня в Україні мінлива хмарність. Вночі у більшості західних областей, вдень на Правобережжі грозові дощі, в окремих районах град та шквали 15-20 м/с. Вітер південний з переходом на північно-західний, 5-10 м/с. Температура вночі 13-18°, на узбережжі морів і Закарпатті до 21°; вдень 27-32°, на півдні Одещини до 36°, у західних і Житомирській областях 22-27°", - зазначається у повідомленні.
У столиці та на Київщині завтра вдень короткочасний дощ, гроза. По області температура вночі становитиме 13-18°, вдень 27-32°. У Києві вночі очікується 16-18°, вдень близько 30°.
25 липня в Україні, за винятком західних областей, короткочасний дощ, гроза; температура вночі 13-18°, на крайньому півдні до 21°, в західних областях 10-15°, вдень очікується 23-28°, у більшості південних областей 27-32°, на Закарпатті 29-34°.
26 липня у східних, місцями Сумській та Полтавській областях грозові дощі, в окремих районах град, шквали 15-20 м/с, на решті території без опадів. Уночі в північних, Вінницькій та Черкаській областях 10-15°, на решті територій 13-18°, вдень 27-32°, на Закарпатті до 34°.
У Києві та столичній області 25 липня вночі помірний, вдень місцями невеликий короткочасний дощ, гроза; 26 липня без опадів. На Київщині вночі 25 липня буде 13-18°, 26 липня 10-15°; вдень 23-28°. У Києві 15 липня вночі 15-17°, вдень 23-25°; 26 липня вночі 13-15°, вдень 26-28°.
27 липня на заході країни, а також у Житомирській та Вінницькій областях короткочасні дощі, грози; на решті території без опадів. Температура вночі 13-19°, вдень 27-33°.
28 липня у північних, центральних та південних областях місцями короткочасний дощ, гроза, на решті території без опадів. Температура вночі 11-16°, вдень 24-30°, у південних областях 30-35°.
У Києві та столичній області 27 липня сухо, 28 липня можливі короткочасні дощі і грози. По області вночі очікується 13-18°, вдень 27 липня 27-32°, 28 липня 24-29°. По Києву - вночі 16-18°, вдень 27 липня близько 30°, 28 липня 26-28°.