З 1 березня збільшено мінімальний розмір пенсійних виплат для осіб з інвалідністю, щодо яких встановлено причинний зв’язок інвалідності з аварією на ЧАЕС.

Про це повідомляє Пенсійний фонд України, передає Укрінформ.
У Фонді зазначили, що мінімальний розмір пенсійної виплати збільшується з 1 березня, виходячи із середньої заробітної плати (доходу) в Україні, з якої сплачено страхові внески та яка враховується для обчислення пенсії, за рік, що передує року перерахунку щомісячної допомоги до пенсії.
З 1 березня 2023 року відповідний перерахунок проведено, виходячи із середньої заробітної плати (доходу) в Україні, з якої сплачено страхові внески та яка враховується для обчислення пенсії, за 2022 рік – 13 376,21 грн.
Відтак, з 1 березня мінімальний розмір пенсійної виплати особам з інвалідністю з числа учасників ліквідації наслідків аварії на Чорнобильській АЕС, щодо яких встановлено причинний зв’язок інвалідності з Чорнобильською катастрофою, не може бути нижчим:
- для осіб з інвалідністю 1 групи – 13 376,21 грн (до 01.03.2023 – 12 993,56 грн);
- для осіб з інвалідністю 2 групи – 10 700,97 грн (до 01.03.2023 – 10 394,85 грн);
- для осіб з інвалідністю 3 групи – 8 025,73 грн (до 01.03.2023 – 7 796,14 грн).
Наголошується, що зазначені розміри мінімальних пенсійних виплат встановлюються незалежно від того, за яким законом особі призначено пенсію.
Як повідомлялося, з 1 березня 2023 року для 10,5 млн пенсіонерів буде проведена щорічна індексація виплат. Пенсій будуть збільшені на 19,7%.