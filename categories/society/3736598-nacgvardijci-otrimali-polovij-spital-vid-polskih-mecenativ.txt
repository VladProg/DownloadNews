Польські меценати передали Національній гвардії України польовий шпиталь, обладнаний операційною.

Як передає Укрінформ, про це пресслужба Нацгвардії повідомила у Фейсбуці.
Переданий шпиталь складається з терапевтичного і хірургічного відділень, має кілька палат, пункт санітарної обробки й ізолятор. Він оснащений сучасним обладнанням і всім необхідним для надання допомоги травмованим або пораненим військовослужбовцям.
За словами керівника Центрального територіального управління Нацгвардії Володимира Гордійчука, розгортання польового шпиталю дозволить за найкоротший термін надати важкопораненим бійцям повну медичну допомогу й стабілізувати їхній стан.

Як повідомляв Укрінформ, бійцям Національної гвардії Харківської області передали 24 спеціальні прожектори, які допоможуть "полювати" на ворожі дрони-камікадзе.