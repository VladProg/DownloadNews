Британські дослідники виявили, що всього 11 хвилин щоденної фізичної активності позитивно впливає на людське здоров’я.

Як передає Укрінформ, про це повідомляє CNN.
Учені з Кембриджського університету у Сполученому Королівстві проаналізували дані 196 досліджень, яке охоплює понад 30 мільйонів дорослих учасників, за якими спостерігали в середньому протягом 10 років.
Дослідження в основному було зосереджено на учасниках, які виконували мінімальну рекомендовану кількість фізичних вправ впродовж 150 хвилин на тиждень або 22 хвилин на добу.
Порівняно з неактивними дорослими, люди які займалися впродовж 150 хвилин помірної та інтенсивної аеробної фізичної активності на тиждень, мали на 31% нижчий ризик смерті від будь-якої причини, на 29% нижчий ризик смерті від серцево-судинних захворювань і на 15% нижчий ризик померти від раку.
При цьому навіть люди, які робили лише половину мінімально рекомендованої кількості фізичної активності, отримали користь від неї.
Завдяки 75 хвилинам активності помірної інтенсивності на тиждень, або близько 11 хвилин активності на день, асоціювалося зі зниженням ризику ранньої смерті на 23%.
Ба більше, 75-хвилинної активності щотижня також було достатньо, щоб знизити ризик розвитку серцево-судинних захворювань на 17% і раку на 7%.
«Якщо ви вважаєте ідею в 150 хвилин фізичної активності середньої інтенсивності на тиждень дещо лякаючою, то наші висновки повинні бути гарною новиною для вас», — зазначив автор дослідження доктор Сорен Брейдж.
Як повідомляв Укрінформ, у країнах європейського бюро Всесвітньої організації охорони здоров'я (ВООЗ) близько третини дорослих ведуть малорухливий спосіб життя, що обертається ожирінням і різного роду хронічними захворюваннями.