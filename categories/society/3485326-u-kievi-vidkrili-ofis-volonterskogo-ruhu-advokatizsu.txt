У Києві 16 травня відкрився офіс волонтерського руху #адвокатиЗСУ, де військовослужбовці та члени їхніх родин можуть отримати безкоштовні адвокатські консультації та юридичний супровід.

Як передає Укрінформ, про це головнокомандувач Збройних сил України Валерій Залужний повідомив у Телеграмі.
"За місяць роботи волонтерського руху #адвокатиЗСУ було опрацьовано понад 100 звернень військовослужбовців із різних правових питань", - написав він.
Офіс розташований за адресою: Михайла Бойчука, б.41.
Звернення можна також надсилати на адресу: Legaladv2022@gmail.com та в чат-бот за QR-кодом.
Як повідомляв Укрінформ, за інформацією Міністерства юстиції України, кожен військовослужбовець може безкоштовно отримати консультації та роз’яснення з будь-яких правових питань, допомогу в підготовці документів для отримання соціальних пільг і гарантій.