Головнокомандувачу Збройних сил України Валерію Залужному присвоїли звання «Почесний громадянин міста Яворова», що у Львівській області.

Про це повідомив у Телеграмі начальник Львівської ОВА Максим Козицький, передає Укрінформ.
“Головнокомандувачу Збройних сил України Валерію Залужному присвоїли звання «Почесний громадянин міста Яворова». Таке рішення прийняли на сесії Яворівської міської ради за поданням ГО «Писанка»”, - йдеться у повідомленні.
Зазначається, що коли Валерій Залужний служив у 24-й окремій механізованій бригаді імені короля Данила та був начальником штабу, то проживав у Яворові.
Як повідомляв Укрінформ, Головнокомандувачу Збройних сил України Валерію Залужному 8 липня виповнилося 50 років.
Фото: Офіс Президента