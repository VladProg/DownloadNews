Ігорю Коломойському повідомили про підозру у вчиненні легалізації майна, отриманого шахрайським шляхом


Про це у Телеграмі повідомила пресслужба Служби безпеки України та Офіс Генпрокурора, передає Укрінформ.
“За матеріалами Служби безпеки України та Бюро економічної безпеки повідомлення про підозру у вчиненні злочинів отримав фактичний власник великої фінансово-промислової групи Ігор Коломойський”, - йдеться в повідомленні.
Підозра оголошена за двома статтями Кримінального кодексу України: ст. 190 (шахрайство); ст. 209 (легалізація (відмивання) майна, одержаного злочинним шляхом).
Встановлено, що впродовж 2013-2020 років Коломойський легалізував понад пів мільярда гривень шляхом їх виводу за кордон, використовуючи при цьому інфраструктуру підконтрольних банківських установ.
Зазначається, що було створено кредитні зобовʼязання товариства вже безпосередньо перед олігархом та всі подальші перерахування заборгованості цього товариства надходили на особистий рахунок Коломойського.

Досудове розслідування за процесуального керівництва Офісу генерального прокурора триває.
Як повідомляв Укрінформ, суд повторно арештував та передав до АРМА корпоративні права компанії «Укрнафтобуріння», яка частково раніше належала бізнесмену Ігорю Коломойському та його партнерам.