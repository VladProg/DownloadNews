Пенсії в листопаді були профінансовані на 100%, затримок немає.

Про це Прем’єр-міністр Денис Шмигаль сказав на засіданні уряду, передає Укрінформ.
«Виплачено 57,8 млрд грн. Жодних затримок немає. Продовжуємо програму щомісячних доплат за віком. Пенсіонери, яким виповнилося 80+ років, отримають щомісячну доплату до пенсії у розмірі 570 грн. Пенсіонери віком 75-80 років – 456 грн, пенсіонери віком 70-75 років – 300 грн щомісяця», - сказав Шмигаль.
Він також додав, що держава разом з ЮНІСЕФ продовжує програму підтримки для малозабезпечених багатодітних сімей у восьми прифронтових районах. Такі родини зможуть протягом трьох місяців отримувати по 3600 грн на дорослого та 6600 грн на дитину.
Як повідомлялося, соціальні видатки державного бюджету у 2024 році складуть 470 млрд грн. Це на 25 млрд грн більше, ніж цього року.
Фото: КМУ