Командувач Об'єднаних сил ЗСУ Сергій Наєв передав понад 1500 книжок українською мовою для дітей, які лікуються у обласних дитячих лікарнях Сум, Києва, Чернігова, Харкова та Запоріжжя.

Як передає Укрінформ, про це він повідомив у Телеграмі.
Напередодні навчального року в межах цивільно-військового співробітництва передав понад 1500 книжок українською мовою для дітей, що лікуються у обласних дитячих лікарнях Сум, Києва, Чернігова, Харкова та Запоріжжя, зазначив генерал-лейтенант.
«Важливо, щоби діти читали книжки і читали саме українською. Наші діти мають бути свідомими, освіченими та культурними українцями. І відповідальнітсть за це лежить саме на нас – дорослих», - наголосив командувач.

Крім того, додав він, до однієї з лікарень Сумської області передав речі першочергової необхідності, які допоможуть лікарям дбати про успішне лікування та скоріше одужання пацієнтів.
Як підкреслив Наєв, важливий вантаж медичного призначення надійшов від партнерів із Сполучених Штатів Америки в межах діючого меморандуму про співпрацю, укладеного між командуванням Об’єднаних сил ЗСУкраїни і благодіфйною організацією «БФ «Захистити майбутнє».
Як повідомляв Укрінформ, в липні Наєв передав від іноземних партнерів медикам Запоріжжя понад 47 тисяч комплектів захисного медичного одягу.