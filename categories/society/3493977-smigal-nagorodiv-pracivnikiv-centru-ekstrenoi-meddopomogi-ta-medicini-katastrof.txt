Прем’єр-міністр України Денис Шмигаль нагородив працівників Центру екстреної медичної допомоги та медицини катастроф, які працювали під російськими обстрілами в найгарячіших точках країни.

Як передає Укрінформ, про це повідомив глава українського уряду в Фейсбуці.
“З нагоди Дня екстреної медичної допомоги нагородив державними відзнаками працівників Центру екстреної медичної допомоги та медицини катастроф. Кожен з них відзначився високою мужністю та героїзмом. Продовжував виконувати роботу й рятувати людей під російськими обстрілами й бомбардуваннями в найгарячіших точках Київської, Донецької, Запорізької, Луганської областей”, - розповів Шмигаль.






Денис Шмигаль нагородив урядовими відзнаками кращих працівників екстреної медичної допомоги / Фото: Володимир Тарасов, Укрінформ


































Також він повідомив про передачу Центрам екстреної медичної допомоги та медицини катастроф 25 нових високопрохідних автомобілів, придбаних за підтримки ВООЗ та уряду Великої Британії.


“Ми докладемо всіх зусиль, щоб і зараз, і після нашої спільної перемоги медики могли залишатися героями, не ризикуючи власним життям”, - наголосив Шмигаль.
27 травня у світі відзначається День екстреної медичної допомоги.
Фото: Володимир Тарасов, Укрінформ