Сила українського народу та його єдність допомагають нині працювати заради спільної перемоги нашої країни.

Про це Президент Володимир Зеленський написав у Телеграмі, передає Укрінформ.
«У нашому народі – величезна сила. Вона завжди була й буде. Стільки, скільки ми віритимемо в себе. Стільки, скільки ми зберігатимемо нашу єдність. І стільки, скільки ми боротимемося за Україну та працюватимемо заради нашої спільної української перемоги», - написав Зеленський.
Глава держави оприлюднив фото, які є доказом незламності українців.

24 лютого росія розпочала новий етап війни проти України – повномасштабне вторгнення. Сили оборони України чинять запеклий опір російським загарбникам, люди підтримують своїх захисників – хто чим може.