В Україні до 30% навчальних закладів можуть розпочинати навчання з точки зору безпекових питань.

Про це на брифінгу сказав директор Департаменту організації заходів цивільного захисту ДСНС Віктор Вітовецький, повідомляє кореспондент Укрінформу.
“Близько 30% навчальних закладів України можуть розпочинати навчання з (точки зору — ред.) безпекових питань, оскільки у них є відповідні умови для укриття дітей”, - зазначив він.
Вітовецький поінформував, що рятувальники як експерти беруть участь в оглядах цих закладів і надають рекомендації. Але рішення про початок навчального процесу ухвалює або засновник закладу освіти, або його керівник. “Роль ДСНС тут — консультативно-методична”, - додав він.
За його словами, будь-яке підвальне, цокольне приміщення при відповідному дообладнанні може стати найпростішим укриттям, адже знижуватиме вплив небезпечних чинників від обстрілів.
Також посадовець уточнив, що окрема увага має бути спрямована на роз'яснення, у тому числі дітям, правил поводження з вибухонебезпечними предметами.
Як повідомлялося, в Україні до початку навчально року розроблять застосунок для дітей щодо збереження здоров’я та життя.