Посол Сполучених Штатів в Україні Бріджит Брінк зустрілася з верховним архиєпископом Української греко-католицької церкви Святославом Шевчуком.

Про це повідомило посольства США в Україні у Фейсбуці, передає Укрінформ.
«Посол Бріджит Брінк провела зворушливу розмову з верховним архиєпископом Української греко-католицької церкви Святославом Шевчуком про його досвід служіння українській греко-католицькій громаді у важкі перші дні війни. Ми поділяємо переконання, що спільний дух українського народу приведе його до перемоги у цій жорстокій російській війні», - зазначило посольство.
Як повідомлялося, 24 лютого росія розпочала новий етап восьмирічної війни проти України – повномасштабний наступ. Ворог здійснює масовані обстріли та бомбардування мирних українських міст і сіл.
Фото: U.S. Embassy Kyiv Ukraine, Facebook