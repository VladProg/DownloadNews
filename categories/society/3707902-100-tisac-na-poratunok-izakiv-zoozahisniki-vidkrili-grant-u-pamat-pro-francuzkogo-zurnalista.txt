У пам’ять про відеорепортера інформагентства AFP Армана Солдіна активісти з UAnimals відкрили грант у 100 тис. грн для волонтерів і притулків, що рятують їжаків.

Про це в коментарі кореспондентові Укрінформу сказала співзасновниця ГО UAnimals Ольга Чевганюк.
За її словами, минулого тижня Арман Солдін написав на сторінку UAnimals.
"Французький журналіст приїхав в Україну знімати війну і в одному з окопів знайшов їжака. Разом із командою Арман напоїв ослаблену тварину та забрав із собою, щоб вилікувати та відпустити. Агенція AFP повідомила, що Арман Солдін загинув на фронті. В пам’ять про Солдіна та його велике серце UAnimals відкриває грант у 100 000 гривень для волонтерів та притулків, що рятують їжаків”, - сказала вона.
Щоб податися на грант, треба заповнити заявку.
Як повідомляв Укрінформ, поблизу Часового Яру, що неподалік від Бахмута, 9 травня внаслідок ракетного обстрілу загинув журналіст AFP Арман Солдін.
Фото: twitter/ArmanSoldin