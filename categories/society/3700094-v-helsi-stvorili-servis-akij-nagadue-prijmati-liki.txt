У застосунку Helsi створили сервіс, який нагадує приймати ліки.

Як передає Укрінформ, про це Helsi.me повідомляє у Телеграмі.
«Часом не забути прийняти ліки може бути складно, особливо якщо ви приймаєте кілька препаратів у різний час. Тому ми в Helsi створили зручний сервіс, який нагадує, коли настав час приймати ліки», - ідеться в повідомленні.
Налаштувати сповіщення можна для кожного з препаратів, включаючи дозування та частоту прийому.
«Щоб дізнатися більше про те, як працює сервіс нагадувань про прийом ліків, перегляньте відео на YouTube», - сказано в повідомленні.

Як повідомляв Укрінформ, застосунок Helsi завантажили понад 5 млн людей.