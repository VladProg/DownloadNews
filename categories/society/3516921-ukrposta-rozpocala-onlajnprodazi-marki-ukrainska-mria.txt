АТ «Укрпошта» розпочала продаж марки «Українська Мрія» на онлайн-платформах.

Про це повідомив гендиректор Укрпошти Ігор Смілянський у Телеграмі, передає Укрінформ.



«Час X» настав — «Українська мрія» тепер у продажі онлайн», - зазначив він.


Фото: t.me/igorsmelyansky

Зокрема, марка доступна в онлайн-магазинах Укрпошти, на платформі Rozetka, а також на Amazon та eBay.

Фото: Тетяни Кравчук
Смілянський нагадав, що тираж марки - три мільйони. Укрпошта запровадила обмеження на придбання: одна людина може купити не більше 2 маркованих аркушів, 5 конвертів, 5 листівок.


Фото: t.me/igorsmelyansky

Як повідомлялося, 27 лютого на аеродромі «Антонов» у Гостомелі під Києвом російські війська знищили флагман української авіації – Ан-225 «Мрія», на рахунку якого рекорди з перевезення максимального комерційного вантажу та найдовшого і найважчого в історії авіації моновантажу, вантажопідйомності.
Перше фото: Укпошта