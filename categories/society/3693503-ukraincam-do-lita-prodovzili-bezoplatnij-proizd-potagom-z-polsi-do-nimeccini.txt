Безоплатний проїзд потягом «Перемишль – Ганновер» для українців продовжили до кінця травня 2023 року.

Як передає Укрінформ, про це повідомляє пресслужба Міністерства з питань реінтеграції тимчасово окупованих територій України.
«Відправлення з Перемишля відбуватиметься по непарних числах квітня о 22:30. При собі не потрібно мати посадкові талони. Треба лише пред’явити паспорт громадянина України або інший документ, що посвідчує особу», - ідеться в повідомленні.
Пріоритет у перевезенні надається людям, які мають браслети від Польського Червоного Хреста, сім’ям з дітьми, людям похилого віку й особам з інвалідністю.
Як зауважили у міністерстві, у разі браку вільних місць необхідно звернутися до волонтерів Червоного Хреста. Вони допоможуть із розміщенням, а також гарантованим потраплянням на наступний потяг.
Також зазначається, що у Ганновері пасажирів зустрічають працівники або волонтери, які вкажуть маршрут до центрів допомоги.
Як повідомляв Укрінфрм, громадяни України, які шукають прихисток за кордоном, можуть скористатися інтерактивною мапою, розробленою Міністерством закордонних справ.
Фото: Мінінтеграції