В Україні офіційно завершена цьогорічна вступна кампанія до закладів освіти.

Про це Міністерство освіти і науки повідомило у Фейсбуці, передає Укрінформ.
«Відсьогодні подати заяви на вступ неможливо, а електронні кабінети вступників, створені 2023 року, вже не працюють», – наголосили у відомстві.
Як нагадали в Міносвіти, тим, хто планує вступати у 2024 році, необхідно створити новий електронний кабінет.
Детальна інформація про наступну вступну кампанію, реєстрацію кабінетів і подання заяв буде доступна в Єдиній державній електронній базі питань з освіти.
Як повідомляв Укрінформ, для вступу до вищого навчального закладу у 2024 році необхідно буде скласти національний мультипредметний тест із трьох обов'язкових предметів плюс один предмет на вибір.