В Україні 1 серпня запустять Єдину інформаційну платформу “Діти війни”.

Про це сказала радник - уповноважений Президента України з прав дитини та дитячої реабілітації Дар’я Герасимчук на брифінгу в Медіацентрі Україна — Укрінформ.

“1 серпня з’явиться єдина інформаційна платформа “Діти війни”, на якій буде зібрана і щоденно оновлюватиметься вся інформація, вся статистика щодо дітей під час війни в Україні. І там буде багато можливостей для громадян і багато чіткої інформації для журналістів іноземних і українських. Додатково, я думаю, буде організований брифінг, де ми розкажемо, які ще можливості є на цьому порталі, ... щоб швидше допомогти Національному інформаційному бюро, українській прокуратурі, Національній поліції збирати дані й швидше передавати їх до міжнародних організацій для пошуку цих дітей”, - повідомила Герасимчук.
Як повідомлялося, в Україні понад 1032 дитини постраждали внаслідок повномасштабної збройної агресії російської федерації. Станом на ранок 20 липня 2022 року офіційне число дітей-жертв складає 353, поранених - 679.