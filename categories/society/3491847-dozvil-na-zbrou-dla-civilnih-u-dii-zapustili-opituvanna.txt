Міністерство внутрішніх справ спільно з Міністерством цифрової трансформації запустил у Дії опитування про обіг вогнепальної зброї серед цивільного населення.

Як передає Укрінформ, про це Міністерство цифрової трансформації повідомляє у Телеграмі.
"Спільно з Міністерством внутрішніх справ запускаємо опитування про обіг вогнепальної зброї серед цивільного населення. Проголосувати ви можете за кілька кліків у застосунку Дія. У розділі Послуги клікніть Опитування та виберіть 1 із 3 запропонованих варіантів", - йдеться в повідомленні.

Опитування триватиме 7 днів. Взяти участь можуть тільки повнолітні.
Як повідомлялося, Верховна Рада України ухвалила в першому читанні законопроєкт "Про право на цивільну вогнепальну зброю" № 5708, який легалізовує право на придбання вогнепальної зброї для українців.