До Дня захисників та захисниць України 14-16 жовтня відбудеться щорічний Український військовий забіг Military Run UA.

Як передає Укрінформ, про це в Телеграмі повідомляє пресслужба Міноборони.
«В період з 14 по 16 жовтня 2022 року до Дня захисників та захисниць України в знак солідарності з нашими воїнами відбудеться вже щорічний Український військовий забіг Military Run UA», - йдеться в повідомленні.
Як зазначається, запрошуються всі охочі випробувати свої сили або прийти і підтримати тих, хто братиме участь.

Як повідомляв Укрінформ, 10 жовтня 2021 року у Києві до 30-річчя Збройних сил відбувся перший військовий забіг Military Run UA, в якому взяли участь майже 1100 цивільних громадян, а також військовослужбовці усіх видів та родів військ, у тому числі з інших країн.