З початку повномасштабної війни загинули 119 працівників енергетичних підприємств.

Як передає Укрінформ, про це повідомляє пресслужба Міністерства енергетики.
«Загалом з початку повномасштабної російської агресії загинули 119 працівників енергетичних підприємств, понад 300 - отримали поранення», - йдеться у повідомленні.
Зазначається, що відновлювальні роботи відбуваються з колосальним ризиком для життя і здоров'я працівників енергетичних підприємств.
«За останню добу під обстріли потрапили бригади у Херсонській та Сумській областях. Загинули троє працівників АТ «Херсонобленерго». Енергетики Сумщини, на щастя, не постраждали. На Харківщині група енергетиків, які працювали над відновленням мереж, натрапила на ворожу міну. Працівники «Харківобленерго» не постраждали. Однак є жертви серед саперів», – додали в Міненерго.
Як повідомлялося, війська російської федерації минулої доби атакували десять областей України.