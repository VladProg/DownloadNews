Україна щодня має справу з терористичними атаками Росії на цивільні об'єкти та на мирних людей. Єдиний спосіб це припинити - вигнати російських окупантів з нашої землі.

Про це на пресконференції за підсумками зустрічі з Прем’єр-міністром Швеції Ульфом Крістерссоном сказав Президент України Володимир Зеленський, передає кореспондент Укрінформу.
"Ми маємо справу із такими підлими російськими терористичними ударами. Маємо справу, на жаль, в щоденному режимі. Щодня, поки триває ця злочинна агресія, єдиний спосіб її припинити - вигнати російських окупантів з нашої землі. Фізично перемогти їх на полі бою і нічого іншого. В Кремлі, на жаль, нічого іншого вони не розуміють", - сказав Президент.
Глава держави зазначив, що внаслідок злочинного ракетного удару по театру на центральній площі Чернігова у суботу 19 серпня, є багато поранених та загиблих.






Ракетний обстріл Чернігова / Фото: ДСНС, МВС





































"В міському театрі було дуже багато людей, на вулиці було багато людей, більше 90 людей поранені, і серед них - 12 дітей. Вони просто гуляли на площі зі своїми батьками. На цей час відомо про сім'ю загиблих, серед них є дитина. 6 років їй було… мама у важкому стані, в реанімації", - сказав Президент.
Зеленський висловив співчуття всім, хто втратив рідних, близьких від терористичного російського дару.
Також він подякував прем'єр-міністру Швеції за співчуття та підтримку з боку уряду Швеції та шведського народу України та сімей українських біженців, які вимушені були рятувати свої життя через російську агресію.

Відео: Офіційний канал Президента України - Володимира Зеленського
Як повідомляв Укрінформ, у суботу, 19 серпня Президент України Володимир Зеленський провів зустріч з Прем’єр-міністром Швеції Ульфом Крістерссоном під час свого візиту до Швеції.