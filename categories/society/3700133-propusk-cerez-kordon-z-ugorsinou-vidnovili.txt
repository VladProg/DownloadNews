Відновлено пропуск через українсько-угорський кордон.

Про це інформує пресслужба Державної прикордонної служби.
“До уваги осіб, які планують перетинати кордон з Угорщиною. Оформлення осіб та транспорту на українсько-угорському кордоні відновлено”, - йдеться у повідомленні.
Як повідомляв Укрінформ, база даних Прикордонної поліції Угорщини тимчасово призупинила функціонування, у зв'язку із чим оформлення осіб і транспортних засобів на угорській стороні не здійснювалося.