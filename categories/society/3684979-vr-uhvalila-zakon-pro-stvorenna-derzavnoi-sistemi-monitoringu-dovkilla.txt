Верховна Рада ухвалила закон про створення державної системи моніторингу довкілля, а також вдосконалення правового регулювання екологічної інформації.

Відповідний законопроєкт №7327 у другому читанні підтримали 246 народних депутатів, передає Укрінформ з посиланням на парламентарія Ярослава Железняка.
Документ передбачає створення та функціонування системи моніторингу довкілля, вдосконалення правового регулювання інформації про стан довкілля та доступу до неї. Також визначено правові засади інформаційного забезпечення управління в галузі охорони навколишнього природного середовища.
Як повідомлялось, за підтримки Програми розвитку ООН (UNDP) в Україні створять Координаційний центр з оцінки екологічної шкоди (КЦЕШ). На цей процес виділено 6,7 млн доларів.