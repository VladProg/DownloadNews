Уповноважений Верховної Ради з прав людини Дмитро Лубінець обговорив з генеральним секретарем ОБСЄ Хельгою Марією Шмідт питання повернення депортованих росією українських дітей, а також цивільних заручників.

Як передає Укрінформ, про це повідомляється в Телеграмі омбудсмана.
“Провів зустріч із генеральним секретарем ОБСЄ Хельгою Марією Шмідт. Обговорили дві надзвичайно важливі теми – повернення депортованих Росією українських дітей, а також цивільних заручників”, - йдеться у повідомленні.
Як зазначається, Лубінець наголосив, що питання повернення дітей і цивільних мають постійно перебувати у фокусі міжнародної спільноти.
Крім того, сторони розглянули проєкти ОБСЄ для підтримки України.
Як повідомлялося, уповноважений Верховної Ради з прав людини Дмитро Лубінець у Відні зустрівся з послом США в ОБСЄ Майклом Карпентером.