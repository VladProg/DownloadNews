Президент Володимир Зеленський запевнив, що влада не допустить жодної можливості для росії маніпулювати духовністю українського народу, руйнувати або розграбовувати українські лаври.

Про це він сказав у вечірньому відеозверненні, повідомляє кореспондент Укрінформу.
"Є цього тижня рух і на зміцнення нашої духовної незалежності. Суспільство це бачить. І я бачу схвалення українцями цих наших кроків – цілком законних. І ми продовжимо цей наш рух. Ми не допустимо, щоб у держави-терориста залишилась хоча б якась можливість маніпулювати духовністю нашого народу, руйнувати українські святині – наші лаври – або красти з них будь-які цінності", - зазначив Зеленський.
Як повідомляв Укрінформ, Національний заповідник «Києво-Печерська лавра» розриває договір про оренду з УПЦ (МП) з 29 березня.