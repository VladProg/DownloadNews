Україна вистояла завдяки відважним та сміливим людям: завдяки воїнам, медикам, рятувальникам, енергетикам, а також завдяки вчителям.

Про це зазначив Прем’єр-міністр Денис Шмигаль під час церемонії Global Teacher Prize Ukraine 2023, передає Укрінформ із посиланням на Урядовий портал.
«Вчителі виховали справжніх героїв — патріотів своєї Батьківщини, найкращих із найкращих. У складних, часом надзвичайних, небезпечних умовах, ви продовжуєте навчати та виховувати нові покоління українців. Тих, хто будуватиме майбутнє нашої держави. Тих, хто прославлятиме Україну розумом, талантом, винахідливістю і незламним духом. Це справді важлива та відповідальна місія», — підкреслив Шмигаль.
Він подякував освітянам за невтомну, сумлінну працю і вручив їм цінні подарунки.






Прем’єр-міністр нагородив учителів на церемонії Global Teacher Prize Ukraine / Фото: Урядовий портал








































«Переконаний, що з такими вчителями — в України світле майбутнє. І це світло переможе темряву. Бажаю натхнення, поваги, міцного здоров’я, теплих усмішок ваших учнів, а найголовніше - миру й перемоги», — сказав глава уряду.
Як повідомлялося, Global Teacher Prize Ukraine — щорічна національна премія для вчителів-агентів освітніх змін, що проводиться з 2017 року в Україні. Вона покликана відзначити досягнення вчителя не лише щодо своїх учнів, а й щодо суспільства, та підкреслити важливість педагогів в Україні. Вже другий рік головна мета премії під час повномасштабної війни — розповідати про історії вчителів, щоб у такий спосіб подякувати їм і відзначити важливість їхньої праці.