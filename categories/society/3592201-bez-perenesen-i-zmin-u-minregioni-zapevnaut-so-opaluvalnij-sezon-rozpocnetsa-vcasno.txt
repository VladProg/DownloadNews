Міністр розвитку громад і територій Олексій Чернишов запевняє, що опалювальний сезон в Україні розпочнеться вчасно.

Як передає Укрінформ, про це повідомляє Міністерство розвитку громад і територій.
"Опалювальний сезон розпочнеться вчасно, без жодних перенесень та змін! Він почнеться як і планували: як тільки протягом 3 днів середньодобова температура буде нижче +8 °C. Навіть погода на нашому боці", - сказав Чернишов.
Він також зазначив, що енергетики відновили електропостачання майже 4 тисяч населених пунктів, які залишилися без електрики внаслідок обстрілів 10-11 жовтня. Станом на вечір 12 жовтня без живлення залишалося лише 8 населених пунктів, роботи там завершать найближчими днями.
Як повідомлялося, за інформацією Мінрегіону, загалом по Україні через російські обстріли 10-11 жовтня було пошкоджено 132 об’єкти, з них понад 20 об'єктів енергетичної інфраструктури.