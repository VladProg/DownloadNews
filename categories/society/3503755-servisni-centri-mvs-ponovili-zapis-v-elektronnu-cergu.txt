Сервісні центри Міністерства внутрішніх справ України поновили роботу попереднього запису в електронну чергу.

Про це МВС повідомляє у Телеграмі, передає Укрінформ.
Як зазначається, запис здійснюється через функціонал на сайті «Запис в електронну чергу».
Водночас запис на складання практичного іспиту проводиться через термінал електронної черги, встановлений у приміщенні сервісного центру МВС, а за його відсутності – в порядку живої черги.
Онлайн-сервіс "Е-черга" не працював від початку повномасштабної війни через постійні кібератаки на сайти державних структур, пояснили в МВС.
Як повідомлялося, 24 лютого президент рф володимир путін оголосив про початок повномасштабного вторгнення в Україну. Війська рф обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню, балістичних ракет.