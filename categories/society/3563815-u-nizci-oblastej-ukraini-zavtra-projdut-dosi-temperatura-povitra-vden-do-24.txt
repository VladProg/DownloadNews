В Україні у неділю, 4 вересня, очікуються опади в південних, центральних та східних областях, вночі температура повітря становитиме 5-10°, вдень - 15-20°, на Закарпатті - до 24°.

Про це Укрінформу повідомили в Українському гідрометцентрі.
"Уночі у більшості південних і центральних областей невеликий, у східних областях помірний дощ, подекуди гроза; на решті території, вдень в Україні без опадів. Вітер переважно північно-східний, 5-10 м/с, на півдні та сході країни місцями пориви 15-20 м/с. Температура вночі 5-10°, вдень 15-20°, на Закарпатті до 24°; у південній частині вночі 10-15°, вдень 18-23°", - йдеться в повідомленні.
У Києві та області 4 вересня опади не прогнозуються. Вітер північно-східний, 5-10 м/с. У столиці температура вночі становитиме 8-10°, вдень - 18-20°, на Київщині вночі - 5-10°, вдень - 15-20°.
Згідно з прогнозом, в Україні 5-6 вересня опади не очікуються. Вітер переважно північно-західний, 5-10 м/с. Температура вночі становитиме 4-9° (5 вересня у західних областях 6-11°), вдень - 15-20°, на Закарпатті - до 25°; у південній частині - вночі 8-13°, вдень 18-23°.
У Києві та області також без опадів. Вітер переважно північно-західний, 5-10 м/с. У столиці температура вночі буде 7-9°, вдень - 17-19°. На Київщині вночі - 4-9°, вдень - 15-20°.
Синоптики прогнозують 7-8 вересня на Закарпатті та в Карпатах, 8 вересня і на північному сході та у південній частині країни місцями невеликий короткочасний дощ, подекуди гроза; на решті території без опадів.
Температура вночі буде 4-10°, на узбережжі морів та Закарпатті - до 15°; вдень - 17-23°, на Закарпатті, 8 вересня місцями і на Прикарпатті - 24-28°, 7 вересня на північному сході країни - 14-18°.
У Києві та області 7-8 вересня без опадів. У столиці температура вночі становитиме 8-10°, вдень - 19-21°. На Київщині вночі - 5-10°, вдень - 17-22°.