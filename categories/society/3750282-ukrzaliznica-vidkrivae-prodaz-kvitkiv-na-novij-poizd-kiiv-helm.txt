Укрзалізниця відкриває продаж квитків на новий міжнародний поїзд № 119/120 Київ – Хелм.

Про це Укрзалізниця повідомляє у Телеграмі, передає Укрінформ.
Відправлення нового поїзда з Києва - о 06:28, з Рiвного - об 11:27, з Ковеля - о 13:31, прибуття до Хелма - о 17:27.
"Жодного підйому на кордоні серед ночі і легка пересадка на польський інтерсіті IC21100 до Варшави (18:12 —21:02)", - зазначили в Укрзалізниці.
"Зворотно відправлення з Хелма о 10:23 (пересадка з поїзда IC12100 Варшава Всходня 06:05 — Хелм 08:42), прибуття до Києва о 22:45", - йдеться у повідомленні.
У перший рейс поїзд вирушить 3 вересня.
"Залітайте по квитки у застосунок Укрзалізниці", - закликали в компанії.
Як повідомляв Укрінформ, Укрзалізниця тимчасово змінила рейси у напрямку Перемишля.
Фото: Denis Belitsky / Shutterstock