Вже близько 100 тисяч людей виїхало з особливо небезпечних, щойно деокупованих та тимчасово окупованих територій України.

Як передає Укрінформ, про це повідомляє пресслужба Міністерства з питань реінтеграції тимчасово окупованих територій.
«Для нас ваша безпека понад усе! Вкотре закликаємо громадян з особливо небезпечних та щойно деокупованих територій і ТОТ до евакуації. Обіцяємо: взимку ви та ваші рідні будуть у теплі. Ми зробимо все для того, щоб ви якнайскоріше повернулися додому», - запевнив заступник міністра з питань реінтеграції тимчасово окупованих територій Олексій Бородай.
У міністерстві нагадали, що вже четвертий день поспіль триває евакуація зі щойно деокупованих районів Харківщини. Наразі в регіоні розпочалось відновлення систем життєзабезпечення, але мирним мешканцям знаходитись дуже там ризиковано.