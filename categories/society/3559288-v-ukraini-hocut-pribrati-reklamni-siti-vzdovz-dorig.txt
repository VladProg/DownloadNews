Кабінет Міністрів України вніс до Верховної Ради України законопроєкт (№7696) щодо використання смуги відведення автомобільних доріг загального користування.

Про це повідомляє ВР у Телеграмі, передає Укрінформ.
Пропонується заборонити розміщення рекламоносіїв та прокладання інженерних комунікацій та мереж уздовж смуги відведення.
Як зазначається в пояснювальній записці до законопроєкту, розміщення рекламних щитів у межах смуги відведення доріг, особливо на основних під'їздах до великих міст та обласних центрів, призводить до інформаційного навантаження дорожньої обстановки, додаткової фіксації погляду водія та збільшення часу його реакції під час керування автомобілем.
Крім того, зовнішня реклама у смузі відведення доріг відвертає увагу водіїв на кілька секунд, що може спричинити ДТП.