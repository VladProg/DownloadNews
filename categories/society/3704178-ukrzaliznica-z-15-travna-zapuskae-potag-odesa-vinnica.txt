Укрзалізниця з 15 травня 2023 року призначає регіональний поїзд №802/801 сполученням Одеса — Вінниця.

Про це повідомляє Укрінформ з посиланням на пресслужбу УЗ у Телеграмі.
Зазначається, що з 15 травня потяг №802 відправлятиметься з Одеси об 11:43 і прибуватиме до Вінниці о 18:36. В зворотному напрямку, з Вінниці, поїзд №801 відправлятиметься з 16 травня о 6:40 і прибуватиме до Одеси о 13:30.


Поїзд проходитиме через станції Вигода, Роздільна, Затишшя, Подільськ, Слобідка, Кодима, Рудниця, Крижопіль, Вапнярка, Жмеринка, Браїлів та Гнівань.

На маршруті курсуватиме інклюзивний електропоїзд, капітально відремонтований на власних потужностях Укрзалізниці вже цього року.

Як повідомлялось, АТ «Укрзалізниця» вперше з початку повномасштабного вторгнення відкрила продаж квитків на регулярні рейси далекого сполучення до Покровська Донецької області.