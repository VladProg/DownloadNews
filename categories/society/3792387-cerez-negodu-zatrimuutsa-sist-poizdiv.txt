Через негоду деякі поїзди Укрзалізниці у далекому сполученні прямують з відставанням від графіка, проте рух не спиняється.

Як передає Укрінформ, про це повідомила пресслужба Укрзалізниці.
“Попри великі снігопади поїзди Укрзалізниці продовжують курсувати, жоден рейс не скасовано. Деякі поїзди далекого сполучення прямують з відхиленням від графіка на понад годину”, - ідеться у повідомленні.
Так, затримуються більш ніж на годину шість поїздів південного та західного напрямків: № 247/248 Одеса — Київ, № 11/12 Одеса — Львів, № 7/8 Одеса — Харків, № 53/54 Одеса — Дніпро, № 253/254 Одеса — Кривий Ріг, № 119/120 Львів — Запоріжжя.
Київська міська електричка курсує за графіком.
Як повідомляв Укрінформ, НЕК "Укренерго" відновило роботу трьох високовольтних ліній на півдні України, що були знеструмлені через негоду. Залишаються відключеними чотири лінії 330 кВ.