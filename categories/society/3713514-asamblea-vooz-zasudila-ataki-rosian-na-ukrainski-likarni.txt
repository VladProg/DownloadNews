Асамблея Всесвітньої організації охорони здоров'я (ВООЗ) в середу, 24 травня, у Женеві схвалила резолюцію про засудження агресії Росії проти України, включно з нападами на заклади охорони здоров'я.

Як передає Укрінформ, про це повідомляє Reuters.
Резолюція була прийнята 80 голосами проти 9. При цьому 52 учасники Асамблеї ВООЗ утрималися.
Зазначається, що документ, висунутий на голосування на щорічній зустрічі агентства ООН, також закликав до оцінки впливу агресії Росії на сектор охорони здоров’я.
В Росії наразі не відреагували на схвалення резолюції. Москва постійно заперечує атаки на цивільне населення під час своєї агресії проти України.
Як повідомляв Укрінформ, Європейський офіс ВООЗ із профілактики та боротьби з неінфекційними захворюваннями у Москві буде закритий.