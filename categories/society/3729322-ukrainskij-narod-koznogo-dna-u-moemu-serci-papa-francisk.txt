Папа Римський Франциск у четвер зробив черговий заклик до вірян не втомлюватися молитися за мир, особливо для народу України, який патріарх носить у своєму серці.

Як передає Укрінформ, про це повідомляє Vatican News.
У Ватикані з нагоди урочистості святих Петра і Павла, які є Небесними покровителями Риму, громадська організація «Pro Loco» організувала на шляху до площі Святого Петра виставку «килимів» із квіткових пелюсток. Цього року виставка була натхнена темою миру.
Папа Римський після проказування молитви «Ангел Господній» 29 червня зверну увагу на експонати виставки.
«Це вказує нам на те, що ми не повинні втомлюватися молитися за мир, особливо, для дорогого українського народу, який кожного дня перебуває в моєму серці», – сказав він.
Зазначається, що від початку повномасштабного вторгнення Росії в Україну кожне проказування молитви «Ангел Господній» за участі Папи не відбувається без слів солідарності з українцями та заклику до молитви.
Як повідомляв Укрінформ, Папа Римський Франциск у середу провів загальну аудієнцію у Ватикані та закликав вірян продовжувати молитися за «дорогий український народ, щоб він незабаром знову віднайшов мир».