Міністр з питань реінтеграції тимчасово окупованих територій України Ірина Верещук провела зустріч із комісаром Ради Європи з прав людини Дунею Міятович, де обговорили українських цивільних заручників у російському полоні.

Про це Верещук написала у Телеграмі, передає Укрінформ.
"Зустрілась із Дунею Міятович, комісаркою Ради Європи з прав людини. Обговорювали українських цивільних заручників у російському полоні та депортованих дітей", - написала Верещук.
Вона наголосила, що всі росіяни, причетні до порушень прав українських цивільних та дітей будуть сидіти у в’язниці.
"Це буде згодом, але усвідомлювати це вони мають вже зараз", - додала Верещук.

Як повідомлялося, за рік війни відбулося 38 обмінів, під час яких вдалося звільнити 1863 полонених.