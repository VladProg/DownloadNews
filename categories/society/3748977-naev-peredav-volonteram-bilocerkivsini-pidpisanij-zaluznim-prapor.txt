Командувач Об’єднаних сил Збройних сил України генерал-лейтенант Сергій Наєв відвідав благодійний ярмарок на підтримку Збройних Сил України, який організували волонтери з Білоцерківщини.

Про це йдеться у Телеграмі Наєва, передає Укрінформ.
"Від імені українських захисників, висловив щиру подяку всім небайдужим за сприяння та допомогу у боротьбі з російським агресором, вручив прапор, підписаний Головнокомандувачем ЗСУ генералом Валерієм Залужним", - йдеться у дописі.



Відео: Офіційна сторінка генерал-лейтенанта Сергія Наєва
Наєв побажав волонтерам сили, наснаги, віри та успіхів у всіх починаннях і висловив переконання, що волонтерська діяльність є вагомим внеском у нашу спільну перемогу.
Як повідомляв Укрінформ, 14 серпня командувач Об’єднаних сил Збройних сил України генерал-лейтенант Сергій Наєв перевірив безпекову ситуацію на Рівненській атомній електростанції.