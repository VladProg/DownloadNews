Митрополит УПЦ МП Онуфрій (в миру Орест Березовський) та ще понад 20 священнослужителів Української православної церкви московського патріархату мають російське громадянство.

Про це йдеться в розслідуванні журналіста видання "Українська правда" Михайла Ткача, передає Укрінформ.
"Згідно з витягом з системи "Роспаспорт", 20 березня 2002 року Онуфрій отримав у москві російський паспорт. За рік, 23 червня 2003 року, він отримує ще й закордонний паспорт громадянина рф. І він у нього не перший. У 1998 році священнику в москві вже видавали закордонний паспорт. А це означає, що російське громадянство Онуфрій мав набагато раніше, ніж з 2002 року", - йдеться у повідомленні.

У Харківській області Служба безпека України зібрала доказову базу щодо підтримки російської збройної агресії колишнім настоятелем одного з храмів Ізюмської єпархії Української православної церкви московського патріархату.

Як повідомляв Укрінформ, секретар Ради національної безпеки та оборони Олексій Данілов заявив, що в Українській православній церкві московського патріархату було дуже багато шпигунів російської федерації, частину з них обміняли на українських бранців.