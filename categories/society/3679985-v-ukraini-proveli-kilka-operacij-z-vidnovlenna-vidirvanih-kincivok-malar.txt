Українські медики вже здійснили декілька вдалих операцій з відновлення відірваних кінцівок.

Як повідомляє Укрінформ, про це в ефірі телемарафону заявила заступниця міністра оборони Ганна Маляр.
«В Україні проведено декілька операцій з відновлення відірваних кінцівок. Я особисто розмовляла з таким пораненим. Йому встигли таким чином відновити руку. Зараз він знаходиться на реабілітації», - розповіла вона.
Крім того, Маляр зазначила, що в Україні створена унікальна система, яка поєднує цивільну та військову медицину й не має аналогів у світі.
«Коли пораненого вивозять з поля бою, то одразу визначають, куди він іде далі. Це система рівномірного розподілу, щоб поранений потрапив у потрібне місце, де є спеціаліст з певного виду поранення», - пояснила заступниця міністра оборони.
Як повідомляв Укрінформ, у Національному центрі «Незламні» прооперували 16-річного хлопця, у якого уламок снаряда застряг за кілька міліметрів від аорти.