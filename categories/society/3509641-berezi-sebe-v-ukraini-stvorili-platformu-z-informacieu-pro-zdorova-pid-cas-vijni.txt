В Україні створили платформу доказової інформації про здоров’я під час війни «Бережи себе».

Як передає Укрінформ, про це повідомляє Міністерство охорони здоров’я України у Фейсбуці.
Зазначено, що платформа «Бережи себе» створена для надання доказової інформації – від хронічних та інфекційних захворювань до ментального здоров’я. Тут можна ознайомитися з матеріалами з наступних тем:
- Надзвичайні ситуації під час війни;
- Як підтримувати своє здоров’я;
- Хронічні та інфекційні захворювання;
- Харчові отруєння та захворювання ШКТ;
- Важливі щеплення під час війни та COVID-19;
- Травми, опіки, переломи: як діяти;
- Жіноче здоров’я;
- Ментальне здоров’я та захворювання нервової системи.

Ознайомитися з матеріалами можна у Телеграмі та на сайті платформи.
Проєкт створено командою організації INSCIENCE за підтримки World Bank Ukraine та Швейцарії.
Як повідомляв Укрінформ, українські лікарі та медики із словацької гуманітарної медичної організації STEP-IN разом надаватимуть допомогу внутрішньо переміщеним українцям.
Фото з відкритих джерел