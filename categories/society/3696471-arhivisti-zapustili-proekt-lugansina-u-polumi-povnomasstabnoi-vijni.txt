Держархів Луганської області започаткував проєкт «Луганщина у полум’ї повномасштабної війни».

Як передає Укрінформ, про це повідомляє Луганська ОВА.

«24 лютого 2022 року є найдовшим днем нашого життя, який ніяк не скінчиться. Кожен з вас має свою унікальну історію. Хтось втратив своїх рідних та близьких, хтось - свої будинки та майно, хтось пішов добровольцем захищати нашу Україну або почав волонтерити. Розкажіть про це!», - йдеться у повідомленні.
Як зазначають в ОВА, Державний архів Луганської області започаткував проєкт «Луганщина у полум’ї повномасштабної війни», метою якого є збирання та збереження сучасної історії, не викривленої, не спаплюженої антиукраїнськими наративами.
Щоб узяти участь у проєкті, необхідно лише записати свої спогади та переживання.
Як повідомляв Укрінформ, Центральний державний історичний архів України презентував новий електронний ресурс з історичними документами.