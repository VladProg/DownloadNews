Громадянка Чехії везла в тайнику автомобіля BMW 28-річного українця, з яким перебуває у цивільному шлюбі.

Про це йдеться у повідомленні Державній прикордонній службі, передає Укрінформ.
"Напівголого чоловіка в ніші для запасного колеса виявили прикордонники в пункті пропуску "Лужанка". Перевозила українця його цивільна вагітна дружина-іноземка. Одним правопорушенням парочка не обмежилася, тому ще й влаштувала скандал. Вгамовувати їх довелося співробітникам поліції. На рішення правоохоронців евакуювати BMW жінка реагувала різнобічно – то кидалася під його колеса, то втікала, куди очі бачать", – зазначили в ДПСУ.


Відео: Офіційний Telegram-канал Держприкордонслужби України

У відомстві наголосили, що "рятувальниці" загрожує кримінальна відповідальність, а "мандрівник" поки що перебуває у пункті тимчасового тримання.
Як повідомлялося, нещодавно громадянка Польщі намагалася незаконно перевезти українця через кордон під ковдрою.
Фото ілюстративне