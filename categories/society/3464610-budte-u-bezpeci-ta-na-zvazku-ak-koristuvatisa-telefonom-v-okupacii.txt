Державна служба спеціального зв’язку та захисту інформації України надала рекомендації як користуватися телефоном на захоплених ворогом територіях.

Як передає Укрінформ, про це Держспецзв'язку повідомляє у Фейсбуці.
“За 58 днів повномасштабної війни ми переконалися, що така звичайна річ як телефон може допомогти знищити колону окупанта чи виявити ДРГ, дозволяє підтримувати зв'язок із людьми, які потрапили в оточення ворога, та навіть рятувати життя”, - ідеться в повідомленні.
У Держспецзв'язку зазначають, що потрібно правильно користуватися персональними пристроями, щоб вони не стали причиною нових звірств росіян.
Зокрема варто знайти старий працездатний телефон, який можна віддати на вимогу ворога. Слід заховати телефон, яким людина планує користуватися, в сухе, тепле місце.
Також слід заряджати телефон за кожної можливості, тримати зарядженими павербанки, увімкнути режим жорсткої економії енергії або просто енергозбереження.
Треба видалити з пам’яті смартфона весь контент, який може нашкодити у разі затримання ворогом (фото, відео, листування).
Ворог відстежує дії в мережі операторів мобільного зв'язку за допомогою технічних засобів розвідки. Повідомлення про пересування про звірства російських військ слід видаляйте з телефона. Варто користуватися секретними чатами та надсилати повідомлення, які зникають за певний час, фотографувати через месенджери та не зберігати цих світлин у телефоні.
Крім того, можна використовувати вбудовані засоби блокування телефону для ускладнення доступу сторонніх осіб до даних (пароль, графічний пароль, відбиток пальця). В Android: Налаштування - Безпека/Безпека пристрою - Pin-код, або Відбиток пальця або Фейсконторль. Слід використовувати секретну папку Knox у Samsung. До неї можна перенести застосунки та фото.
Також слід встановити в телефоні додаток «Повітряна тривога», застосунки TacticMedAid та «Перша медична допомога», завантажувати контент із них для офлайн-доступу.

застосунок «Повітряна тривога»
Android https://bit.ly/3L50Uqt
iOS https://apple.co/3EyhvR3
застосунок TacticMedAid
Android https://bit.ly/3uCifjo
iOS https://apple.co/3v03oRg
застосунок «Перша допомога»
Android https://bit.ly/3K62DdH
iOS https://apple.co/3LhVate
Не можна поширювати інформацію з неофіційних джерел.
Абоненти "Київстару" можуть отримувати дані про місцеперебування рідних або передавати свої за допомогою застосунку StarFind.
Копії документів варто Зберегти у пристрої та у хмарі.
В Android: Галерея - Альбоми - Натиснути та утримувати спеціальний альбом - У додатковому меню обрати “Приховати”. Або: Галерея - Альбоми - Проведіть пальцем по екрану згори донизу - Відкриється прихована папка, на яку слід встановити пароль чи графічний ключ.
В iOS: Фотографії - виберіть світлину чи відео, що потрібно приховати - Натисніть кнопку “більше” - Сховати - Підтвердити.
Як повідомляв Укрінформ, в Україні створено спеціальний чат-бот (@stop_russian_war_bot) у якому можна повідомляти про ворожі війська, техніку і ДРГ.