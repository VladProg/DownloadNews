Майже 800 тисяч українців за два дні взяли участь в опитуванні щодо володіння зброєю.

Як передає Укрінформ, про це Міністерство цифрової трансформації України повідомляє у Телеграмі.
У відомстві нагадали, що взяти участь в опитуванні можуть українці віком від 18 років у застосунку «Дія».

Результати буде оголошено вже за 5 днів. Опитування створено за ініціативи Міністерства внутрішніх справ.
Як повідомляв Укрінформ, за даними опитування, проведеного Соціологічною групою «Рейтинг» у травні, надання права на володіння вогнепальною зброєю та боєприпасами підтримують 58% українців.