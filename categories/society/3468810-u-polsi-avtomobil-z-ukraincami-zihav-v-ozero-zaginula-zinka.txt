У місті Освенцім (південь Польщі) автомобіль марки Opel Vivaro, в якому перебувало троє громадян України, в умовах поганої видимості з’їхав з дороги в озеро, в результаті загинула 22-річна українка.

ДТП сталася приблизно о другій ночі (за київським часом), повідомляє Укрінформ з посиланням на Interia.pl.
За інформацією поліції Малопольського воєводства, за кермом автомобіля перебував 41-річний чоловік, а пасажирами були 19-річний чоловік та 22-річна жінка. В умовах сильного туману чоловік з’їхав автомобілем в міське озеро.
Обидва чоловіки змогли самотужки вибратися з автомобіля, а жінка загинула.
У крові водія автомобіля виявлено понад 1 проміле алкоголю.
Усі троє українців тривалий час перебували і працювали в Польщі.