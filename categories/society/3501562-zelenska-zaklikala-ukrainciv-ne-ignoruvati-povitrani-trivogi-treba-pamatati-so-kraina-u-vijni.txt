Дружина Президента Олена Зеленська закликала громадян в усій Україні пам’ятати, що війна триває і небезпека не минула.

Про це вона сказала в інтерв’ю американському телеканалу ABС, яке дала у Києві, повідомляє Укрінформ.
«Дивне відчуття буває в Києві, коли ти дивишся, як люди гуляють вулицями і живуть, немов немає війни. Багато хто ігнорує повітряні тривоги. Треба згадувати, що країна у війні і що інші (регіони - ред.) не такі зараз безпечні, які Київ», - зазначила перша леді.

У сюжеті також показали, що інтерв’ю було перерване на 40 хвилин через повітряну тривогу.
Як повідомлялося, 5 червня чотири російські ракети вдарили по Дарницькому вагоноремонтному заводу у Києві.
Фото: ОП