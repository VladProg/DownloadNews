Президент Володимир Зеленський подяквав рятувальникам, працівникам комунальних служб, Національної поліції, обласній та місцевій владі, енергетикам, які допомагають людям під час негоди.

Як передає Укрінформ, про це Президент написав у Фейсбуці та опублікував відповідні світлини.
"Дякую всім рятувальникам, працівникам комунальних служб, Національної поліції, обласній та місцевій владі, енергетикам, які допомагають людям", - зауважив Зеленський.
За його словами, станом на цей ранок через негоду в 16 областях України були знеструмлені понад 2 тисячі населених пунктів, перекрито дорожній рух.

"Усі наші служби працюють цілодобово. Будь ласка, за потреби одразу звертайтеся по допомогу до ДСНС України, Національної поліції та комунальних служб. Будь ласка, дбайте про тих, кому зараз особливо складно", - закликав глава держави.
Як повідомляв Укрінформ, за даними міністра внутрішніх справ Ігоря Клименка, на ранок 27 листопада через негоду на 14 автодорогах України був перекритий рух транспорту, у 16 областях знеструмлені населені пункти.
Перше фото: ОП