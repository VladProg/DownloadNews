Президент Володимир Зеленський закликав українців дуже ощадливо використовувати електроенергію.

Про це Зеленський сказав у відеозверненні, передає кореспондент Укрінформу.
"Будь ласка, в усіх регіонах, треба як і раніше ощадливо споживати електрику. Якщо у вас немає відключення, то це не означає, що проблеми вже вирішенні. Якщо електрика є, це не означає, що можна одразу вмикати кілька потужних електроприладів... Щовечора фіксуються стрибки споживання, які викликають збільшення аварійних відключень", - сказав Зеленський.

Відео: Офіс Президента України

Президент наголосив, що зараз як і раніше треба берегти енергію.
Як повідомлялося, Укренерго розраховує, що через 1-2 доби можливе повернення до планових графіків відключень електроенергії замість аварійних.
Ракетний обстріл 23 листопада призвів до тимчасового знеструмлення всіх атомних станцій, більшості теплових та гідроелектростанцій. Також уражені об‘єкти системи електропередачі.
Фото: ОП