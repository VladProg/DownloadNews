Представник Папи Римського в Україні, кардинал Конрад Краєвський разом із супроводжуючими особами в cуботу потрапив під обстріл у зоні бойових дій під час перевезення гуманітарної допомоги.

В результаті обстрілу ані кардинал Краєвський, ані ніхто із супроводжуючих осіб не постраждав, повідомляє Укрінформ з посиланням на ANSA.
Як повідомляється, представник Папи Римського здійснював гуманітарну поїздку разом з католицьким та протестантським єпископами у супроводі військовослужбовця ЗСУ.
Зазначається, що вони поїхали роздавати гумодопомогу в населені пункти “куди окрім солдатів ніхто більше не заходить".
На одному із запланованих етапів поїздки група потрапила під обстріл і кардиналу разом з іншими довелося рятуватися. «Вперше в житті я не знав, куди тікати, адже бігти недостатньо, потрібно знати куди», - сказав кардинал ватиканським ЗМІ, виступаючи у Запоріжжі.
Як повідомляв Укрінформ, представник Папи Римського, кардинал Конрад Краєвський здійснює уже четвертий візит до України з часу повномасштабного вторгнення рф.
Фото: vaticannews.va