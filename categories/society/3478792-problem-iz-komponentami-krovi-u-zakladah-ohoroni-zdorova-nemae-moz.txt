Заклади охорони здоров'я не відчувають нестачі компонентів крові, зокрема альбуміну.

Про це повідомили на сайті міністерства охорони здоров'я, передає Укрінформ.
«З часу повномасштабного вторгнення Росії до України потреба у компонентах крові зросла. Зокрема, йдеться і про альбумін. Водночас завдяки злагодженій роботі партнерів за координації Міністерства охорони здоров’я критичних ситуацій щодо потреби у компонентах крові вдалося уникнути», - йдеться в повідомленні.
За даними МОЗ, важливу роль у забезпеченні закладів охорони здоров’я, як і раніше, відіграють національні виробники, які на постійній основі забезпечують заклади охорони здоров’я альбуміном.
Як повідомлялося, всесвітня організація охорони здоров’я передала Україні 20 автомобілів швидкої допомоги всюдихідного типу.