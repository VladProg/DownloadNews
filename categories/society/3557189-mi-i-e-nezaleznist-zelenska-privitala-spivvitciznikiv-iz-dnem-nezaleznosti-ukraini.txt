Дружина Президента Олена Зеленська привітала співвітчизників із Днем Незалежності, зазначивши, що нині всі українці б’ються за свою свободу.

Привітання перша леді оприлюднила у Телеграмі, передає Укрінформ.
«Незалежно від того, вдома ми чи тимчасово за кордоном, усі ми сьогодні б’ємося за нашу незалежність. Зі святом нас, українці! Ми і є незалежність», - зазначила Зеленська.

Вона додала, що наші діти народжуються - незалежно від того, що пологи приймають у сховищах. Наші медики рятують поранених – незалежно від того, наскільки понівечена дорога до лікарні. Наші вчителі відмовляються навчати чужої історії – незалежно від того, чим їм погрожують окупанти. Наші люди висаджують квіти в парках – незалежно від того, що туди прилітали снаряди.


Нагадаємо, 24 серпня Україна відзначає День Незалежності.