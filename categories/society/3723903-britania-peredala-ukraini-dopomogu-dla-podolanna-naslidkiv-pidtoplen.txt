Рятувальники Державної служби з надзвичайних ситуацій отримали від уряду Великої Британії гуманітарну допомогу для подолання наслідків підриву російськими військами греблі Каховської ГЕС.

Як передає Укрінформ, про це ДСНС повідомила в Телеграмі.

Так, ідеться про 11 надувних човнів з комплектуючими, один металевий човен і сім фільтрів для води.



"Щиро дякуємо за підтримку та цінуємо допомогу від міжнародної спільноти", — зазначили у службі.
Як повідомляв Укрінформ, після підриву російськими загарбниками Каховської ГЕС у Херсонській, Дніпропетровській і Миколаївській областях залишаються підтопленими 54 населені пункти.