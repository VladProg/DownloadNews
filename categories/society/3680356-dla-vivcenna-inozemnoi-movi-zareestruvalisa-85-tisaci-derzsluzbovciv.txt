До проєкту Eng4PublicService з вивчення публічними службовцями іноземної мови були зареєстровані вже 8500 осіб.




Про це повідомила голова Національного агентства України з питань державної служби Наталія Алюшина під час свого публічного звіту, передає кореспондент Укрінформу.
"Я можу зазначити, що від старту реєстрації зареєстровано для вивчення іноземної мови, англійської, зокрема, 8500 осіб. Це за три тижні. І так само можу зазначити, що 5500 державних органів на нашій платформі", - сказала Алюшина.

Відео: НАДС
Вона зазначила, що цей проєкт є унікальною можливістю для публічних службовців безкоштовно вивчати англійську мову За її словами, серед переваг вивчення англійської мови на платформі EF – доступ із різних девайсів, інтерактивний інтерфейс, наявність практичних завдань, вибір темпу навчання та відслідковування прогресу.
Навчальні модулі передбачають вивчення граматики, аудіювання, читання та тренування розмовних навичок.
Як повідомлялося, у лютому НАДС запустило проєкт Eng4PublicService з безкоштовного вивчення публічними службовцями англійської мови.