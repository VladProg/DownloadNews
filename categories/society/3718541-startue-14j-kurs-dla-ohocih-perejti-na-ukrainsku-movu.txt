В Україні 5 червня стартує 14-й курс для охочих перейти на українську мову, амбасадором якого стала українська спортсменка Аніта Луценко.

Про це у Телеграмі повідомила пресслужба Київської міської державної адміністрації, передає Укрінформ.
“Стартує 14-й курс для охочих перейти на українську мову, амбасадоркою якого стала українська спортсменка Аніта Луценко”, - йдеться в повідомленні.
Зазначається, що курс починається 5 червня, але сьогодні ще є можливість приєднатися до поточного курсу. Участь – безкоштовна. Форма реєстрації і деталі – на сайті проєкту.
Як повідомлялося, проєкт «Єдині» передбачає 28 днів підтримки переходу на українську мову. Організатори сподіваються допомогти 1 мільйону людей перейти на українську до кінця 2024 року.