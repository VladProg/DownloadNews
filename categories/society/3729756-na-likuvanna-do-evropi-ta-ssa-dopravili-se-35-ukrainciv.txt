На спеціалізоване лікування та реабілітацію за кордон евакуйовано 35 постраждалих українців.

Про це повідомляє Міністерство охорони здоров'я, передає Укрінформ.
"Цього тижня організовано медичну евакуацію ще однієї групи громадян України, які постраждали внаслідок збройної агресії росії. Так, завдяки співпраці МОЗ та Єврокомісії вдалося евакуювати та доправити на спеціалізоване лікування 29 пацієнтів. Українців прийняли у медзакладах Австрії, Чехії, Данії, Німеччини, Нідерландів, Норвегії, Польщі та Швейцарії. Ще 6 українців було направлено на протезування до США завдяки підтримці іноземних фондів", - йдеться у повідомленні.




Як зазначають у міністерстві, у складі групи евакуйовані пацієнти з мінно-вибуховими травмами, онкопацієнти та 15-річна дівчинка з важкими опіками. Серед них є люди з Київщини, Львівщини, Вінниччини, Дніпровщини та прифронтових територій, які постраждали внаслідок ворожих обстрілів. Всі вони потребують продовження спеціалізованого лікування та подальшої реабілітації.
Як повідомлялося, від початку війни завдяки співпраці МОЗ та партнерів вдалося направити на лікування вже 3 897 українців.
Фото: МОЗ