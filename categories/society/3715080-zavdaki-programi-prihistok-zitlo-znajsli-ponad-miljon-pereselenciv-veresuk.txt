Завдяки урядовій програмі «Прихисток» понад мільйон внутрішніх переселенців знайшли безплатне тимчасове житло.

Про це повідомила віцепрем'єр Ірина Верещук, передає Укрінформ із посиланням на Мінреінтеграції.
«Завдяки «Прихистку» понад один мільйон внутрішніх переселенців знайшли безкоштовне тимчасове житло. Понад 800 тисяч власників житла подали заяви на компенсацію комунальних послуг. Загалом за цією програмою на сьогодні профінансовано більше мільярда гривень», – розповіла урядовиця.
Вона подякувала сотням тисяч українців, які прихистили співвітчизників, а також Українському Товариству Червоного Хреста – за фінансову підтримку програми.
Як повідомлялося, програма «Прихисток» передбачає надання державної компенсації за житлово-комунальні послуги тим, хто безкоштовно прихистив внутрішньо переміщених осіб із ТОТ чи зон бойових дій.
Фото: minre.gov.ua