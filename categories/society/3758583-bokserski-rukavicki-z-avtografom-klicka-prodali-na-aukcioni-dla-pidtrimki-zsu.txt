На Прикарпатті на благодійному аукціоні, що відбувся у Галичі, за 30 тисяч гривень продали боксерські рукавички з автографом Віталія Кличка.

Про це у Фейсбуці повідомив виконавчий директор Івано-Франківського регіонального відділення Асоціації міст України Юрій Стефанчук, передає Укрінформ.
«Лот від Віталія Кличка продали на благодійному аукціоні у Галичі. Віталій Кличко, голова Асоціації міст України, Київський міський голова, багаторазовий чемпіон світу з боксу у важкій ваговій категорії долучився до аукціону та надав лот "Боксерські рукавички з автографом", який було продано за 30 тисяч гривень», - зазначив Стефанчук.

Він зауважив, що у Галичі відбувся третій благодійний аукціон на підтримку Збройних сил України.
«Цим заходом також розпочалась програма відзначення 1125-річчя від часу першої писемної згадки про місто Галич», - додав Стефанчук.
Раніше на Прикарпатті провели два таких аукціони, на яких для військових зібрали близько 7 млн грн.
Як повідомляв Укрінформ, у Галичі на благодійному аукціоні продали флягу Да Вінчі.
Фото: Фейсбук/Юрій Стефанчук