Верховна Рада на засіданні схвалила за основу проєкт закону про реєстрацію доменних імен.

Про це в Телеграмі повідомив народний депутат від фракції "Голос" Ярослав Железняк, передає Укрінформ.
«За основу парламент підтримав №7357 - перенесення функції з адміністрування та технічного супроводу доменних імен у домені GOV.UA з приватної фірми на державні органи», - зазначив він.
Як повідомлялося, цей законопроєкт був внесений на розгляд парламенту 9 травня. Профільний парламентський комітет 21 липня надав свої висновки щодо нього, а 25 липня рекомендував включити цей законопроєкт до порядку денного засідання ВР.