Папа Римський Франциск під час загальної аудієнції у середу, 24 травня, закликав вірян не забувати про українців.

Як передає Укрінформ, про це повідомляє Vatican News.
«Й надалі всіх нас засмучує ситуація в багатостраждальній Україні: там – великі страждання, не забуваймо про них. Молімося сьогодні до Марії, Помічниці вірних, щоби Вона була близькою з українським народом», – закликав Папа Франциск.
Зазначається, що цього дня припадало літургійне свято на честь Пречистої Діви Марії, що вшановується з титулом «Помічниці вірних».
Звертаючись у цьому контексті до молоді, понтифік побажав, щоби Богородиця допомагала їм кожного дня зміцнювати свою віру в Христа.
Як повідомляв Укрінформ, Папа Римський Франциск після недільної молитви закликав не звикати до конфліктів і насильства і залишатися близькими з українським народом.