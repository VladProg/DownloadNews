Президент Володимир Зеленський поділився відеопідбіркою виконання Державного гімну українцями на сцені, полі бою, Майдані і у сховищах.

Відео опубліковано на сторінках глави держави у соцмережах, повідомляє Укрінформ.
Ролик починається з виконання "Ще не вмерла України..." хором у національному вбранні, а завершується - співом дітей в укритті.

Також у відео є нарізки виконання гімну на передовій, у метро, на Майдані тощо.
Як повідомлялося, 10 березня відзначається День Державного Гімну України.