Укладачі американського словника Merriam-Webster (Вебстера) назвали головним словом 2022 року - «газлайтинг».

Як передає Укрінформ, про це повідомляє пресслужба словника.
“У цю епоху дезінформації — ''фейкових'' новин, теорій змови, тролів у Твітері та deepfake — «газлайтінг» став словом для нашого часу”, - йдеться у повідомленні.
Зазначається, що коли слово “газлайтинг” вперше було використано в середині 20 століття, це стосувалося свого роду обману, подібного до того, що показано у фільмі.
У словнику визначають це слово як: психологічне маніпулювання особою, як правило, протягом тривалого періоду часу, яке змушує жертву сумніватися в достовірності власних думок, сприйняття реальності чи спогадів і, як правило, призводить до плутанини, втрати впевненості та самооцінки, емоційної невизначеності або психічної стабільності й залежності від зловмисника.
Проте останніми роками представники Вебстера підмітили, що значення газлайтингу стосується також чогось простішого та ширшого: «дія грубого введення когось в оману, особливо для особистої вигоди».
У такому випадку вживання цього слова добре підходить до інших термінів, що стосуються сучасних форм обману та маніпуляції, таких як “фейкові” новини, deepfake і штучний інтелект.
Як повідомляв Укрінформ, cловник Вебстера назвав «вакцину» словом 2021 року.