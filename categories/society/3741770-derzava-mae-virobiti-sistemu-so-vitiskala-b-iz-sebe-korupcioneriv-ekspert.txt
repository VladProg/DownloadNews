Зараз зменшується рівень побутової корупції, однак Україна як держава ще має вибудувати систему, яка «витискала» би корупціонерів з органів влади.

Про це заявив заступник керівника Головного підрозділу детективів НАБУ, керівник Другого підрозділу детективів Олександр Скомаров в ефірі програми «Укрінформ: вечірній стрім».

«Тільки однієї правоохоронної, каральної, функції держави не достатньо, щоб викорінити корупцію або зменшити її рівень. Вирішальну роль має попередження корупції. Ми сьогодні ще не виробили в державній владі нульової толерантності до корупції, для того, щоб особа, яка потрапляє до ешелонів влади, якщо вона є корумпованою, витискається звідти та була там персоно «нон грата»… Справжній повномасштабний контрнаступ України на корупцію ще не почався», - констатував він.
Водночас експерт зазначив про позитивні тенденції у зменшенні побутової корупції, що він пов'язує з цифровізацією.
«Якщо запитати пересічного громадянина про корупцію, він перелічить галузі, де стикається з нею найбільше - суди чи сервісні центри, що пов'язані з видачею водійських посвідчень чи номерів. Позитивні тенденції пов'язані з цифровізацію, виключення людини з цих процесів. Зокрема, автомобілісти чекають, що цього літа можна переоформлювати автомобілі без необхідності відвідування сервісних центрів», - сказав він.
Скомаров підкреслив, що корупційні групи, яких періодично притягує до відповідальності НАБУ, наявні в галузях, прихованих від пересічних громадян, наприклад, у державних підприємствах і чи у галузі видобуванні корисних копалин.
«Минулого тижня детективи НАБУ повідомили про підозру особам, пов'язаним з Поліграфкомбінатом «Україна». Ніхто не міг знати, що підозрювані влаштували схему закупівлі комплектувальних для біометричних документів українських через фірму-прокладку. Це нікого не дивує. Але оформити право інтелектуальної власності на відтворення захисних графічних елементів - напис «Україна», зображення Малого Державного Герба»… це вже прихована корупція, яка приносить найбільші незаконні прибутки», - сказав він.
Своєю чергою виконавча директорка Центру протидії корупції Дарʼя Каленюк запропонувала прирівняти корупцію до державної зради принаймні на час війни задля посилення боротьби з цим явищем у владних структурах.
Вона також підкреслила, що наявність в Україні під час повномасштабного вторгнення журналістів, які викривають корупцію навіть в Міноборони, а також розслідувань правоохоронних органів навіть стосовно судді Верховного суду, свідчить про те, що Україна у питанні боротьби з корупцією розвивається у правильному у руслі.
Як повідомляв Укрінформ, на державному поліграфкомбінаті «Україна» викрили оборудку на 4