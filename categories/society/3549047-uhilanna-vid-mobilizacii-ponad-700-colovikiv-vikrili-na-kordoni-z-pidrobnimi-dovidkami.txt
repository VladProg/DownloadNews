Після введення воєнного стану ДПСУ виявила понад 700 чоловіків з підробленими довідками задля уникнення мобілізації.

Як передає кореспондент Укрінформу, про це інформує Державна прикордонна служба України у Телеграмі.
«Після введення воєнного стану охоронці кордону викрили понад 700 чоловіків з підробленими довідками про непридатність до військової служби», - йдеться у повідомленні.
У відомстві нагадують, що за ухилення від призову на військову службу під час мобілізації (ст. 336 ККУ) передбачене позбавлення волі на строк від трьох до п’яти років.
Також зазначається, що за використання підробленого документа (ч. 4 ст. 358 ККУ) передбачений штраф до п'ятдесяти неоподатковуваних мінімумів доходів громадян або арешт на строк до шести місяців, або обмеження волі на строк до двох років.