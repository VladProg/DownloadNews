Бажання українців відновити все в своєму домі завжди було більш масштабним за терор окупантів - так має залишатися й надалі.

Про це сказав Президент Володимир Зеленський у відеозверненні, передає Укрінформ.
"Українці працювали цілодобово, щоб відновити нормальність життя після російських ударів. І яким би масштабним не був терор окупантів, наше бажання відновити все в нашому домі завжди було ще більш масштабним. Так має бути й надалі", - наголосив Глава держави.
Він зазначив, що цієї осені було зроблено багато, щоб посилити нашої позиції держави, а також збільшити втрати країни-агресора. Зеленський додав, що українці мають робити все, щоб і після цієї зими можна було сказати те саме.
Як повідомляв Укрінформ, Президент України Володимир Зеленський у своєму відеозверненні 4 грудня заявив, що українці мають зробити все, щоб вистояти цю зиму.