Президент Володимир Зеленський відзначив державними нагородами і почесними званнями працівників екстреної медичної допомоги.

Відповідний указ №373/2022 опублікований на сайті глави держави, повідомляє Укрінформ.
Зазначається, що співробітників «швидкої» відзначено «на вагомий особистий внесок у надання медичної допомоги в умовах воєнного стану, мужність і самовідданість, виявлені у врятуванні життя громадян, сумлінне виконання професійного обов’язку».
Президент нагородив орденами «За мужність», медалями «За врятоване життя» й присвоїв почесні звання «Заслужений лікар України» та «Заслужений працівник охорони здоров’я України» 35 працівникам екстреної меддопомоги Київщини, Сумщини, Донеччини, Луганщини, Дніпропетровщини, Чернігівщини, Харківщини й Миколаївщини.
Як відомо, 27 травня у світі відзначається День екстреної медичної допомоги.