Королівство Норвегія передало Державній прикордонній службі України сучасний мобільний комплекс радіаційного контролю на базі автомобіля.

Як передає Укрінформ, про це повідомляє Державна прикордонна служба.
У межах імплементації спільного із Агентством з питань радіаційної безпеки Королівства Норвегія проєкту міжнародної технічної допомоги ДПСУ отримала сучасний мобільний радіаційний комплекс, оснащений передовими приладами радіаційного контролю.
Комплекс на базі автомобіля марки MAN буде активно використовуватися для здійснення моніторингу радіаційної обстановки у найбільш загрозливих зонах та небезпечних напрямках.
Комплекс відповідає усім вимогам прикордонників щодо мобільності, безпечності та належної точності спектру вимірювань.






Норвегія передала прикордонникам мобільний комплекс радіаційного контролю / Фото: ДПСУ








































Державна прикордонна служба України продовжує реалізацію спільних з Агентством з питань радіаційної безпеки Королівства Норвегії проєктів міжнародної технічної допомоги та сфокусована лише на розвитку такої співпраці, наголосили у ДПСУ.
Як повідомляв Укрінформ, Україна та США посилять співпрацю у сфері запобігання та реагування на сучасні хімічні та біологічні ризики і загрози.