На підконтрольну Україні територію з РФ і з тимчасово окупованих територій вдалося повернути 3 дітей.

Про це у Телеграмі повідомив уповноважений ВР з прав людини Дмитро Лубінець, передає Укрінформ.









“Робота з повернення українських дітей додому триває. І вже дві дівчини та хлопець зустрілися зі своїми рідними. Їм по 14-15 років. Попереду в дітей – реабілітація, підтримка психолога та юристів”, - зазначив він.
За словами уповноваженого, українська влада працює для повернення додому кожної української дитини.
Як повідомлялося, 8 вересня Лубінець поінформував, що Україні вдалося повернути додому 9 дітей.