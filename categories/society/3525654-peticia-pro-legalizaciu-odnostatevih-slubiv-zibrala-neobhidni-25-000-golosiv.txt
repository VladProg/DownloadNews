Петиція про легалізацію одностатевих шлюбів в Україні набрала необхідні для розгляду Президентом 25 тисяч голосів.

Як передає Укрінформ, про це свідчать дані на сторінці електронних петицій сайту Офісу Президента України.
Станом на 9 липня під петицією поставили підписи 25 тисяч 390 осіб.
У петиції зазначається: "У цей час кожен день може бути останнім. Хай люди однієї статі отримають можливість створити сім'ю й мати офіційний документ, що підтвердить це. Їм необхідні такі ж права, що й у традиційних пар".
Петиція була зареєстрована 3 червня цього року. Її ініціаторкою є Анастасія Совенко.