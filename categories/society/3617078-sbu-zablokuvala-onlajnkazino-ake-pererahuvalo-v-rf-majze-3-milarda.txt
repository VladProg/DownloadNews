Кіберфахівці СБУ під час спецоперації блокували організоване злочинне угруповання, створене громадянами рф в Україні, та ліквідували їхнє незаконне онлайн-казино, через яке у рф прерахували близько 3 млрд у гривневому еквіваленті.

Хро це спецслужба повідомляє у Телеграмі, передає Укрінформ.
Як встановив Департамент кібербезпеки СБУ, до злочинної організації входили громадяни України та рф. Зловмисники мали ієрархічну управлінську вертикаль, на чолі якої стояли росіяни.
Українські громадяни в угрупованні відповідали за підшуковування офісів та обслуговуючого персоналу, а також за рекламну підтримку, налаштування комп’ютерної техніки й авторизацію клієнтів віртуального казино. Крім того, вони моніторили платежі та налагоджували інфраструктуру, необхідну для роботи азартних ігор в інтернеті.


У результаті аналізу платіжних операцій встановлено, що за період функціонування злочинної організації з території України до рф через криптоперекази виведено майже 3 млрд грн.
СБУ повністю заблокувала відповідні вебресурси, а також унеможливила доступ зловмисників до платіжних систем. Десятьом організаторам і учасникам угруповання, серед яких 5 громадян України і 5 росіян, повідомлено про підозру за статтями щодо створення, керівництво злочинною спільнотою або злочинною організацією та участь у ній, за незаконну діяльність з організації або проведення азартних ігор, лотерей, а також за легалізація (відмивання) майна, одержаного злочинним шляхом.


Вирішується питання щодо обрання запобіжних заходів.