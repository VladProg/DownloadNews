Російська армія вбила в Україні 503 дитини і ще 1120 дітям завдала поранень.

Як передає Укрінформ, про це у Телеграмі повідомляє Офіс генерального прокурора.

"Станом на ранок 5 вересня 2023 року, за офіційною інформацією ювенальних прокурорів, 503 дитини загинули та понад 1120 отримали поранення різного ступеня тяжкості", - ідеться в повідомленні.
Дані не є остаточними. Триває робота з їх встановлення в місцях ведення бойових дій, на тимчасово захоплених та звільнених від росіян територіях.
Найбільше постраждало дітей у Донецькій області - 485, Харківській - 300, Київській - 129, Херсонській - 124, Запорізькій - 99, Миколаївській - 97, Дніпропетровській - 96, Чернігівській - 71, Луганській - 67.
Внаслідок обстрілу ворогом смт Сонячне Херсонської області 3 вересня був поранений 11-річний хлопчик.
Як повідомляв Укрінформ, з Куп'янського району Харківської області після оголошення обов’язкової евакуації вивезли майже 1500 людей, зокрема понад 350 дітей.