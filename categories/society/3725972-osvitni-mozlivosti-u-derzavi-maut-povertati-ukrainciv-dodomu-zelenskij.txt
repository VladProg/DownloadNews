В Україні необхідно створити такі умови, щоб освітні можливості в державі повертали українців додому.

Про це написав Президент Володимир Зеленський в Телеграмі, передає Укрінформ.

"Освіта. Трансформація. Вдячність держави кожному і кожній, хто працює для української освіти в цей надзвичайно складний час. Стратегія розвитку нашої освіти. Створення умов, щоб освітні можливості в державі повертали наших людей додому, в Україну. Готуємо доктрину для України, яка переможе", - написав Зеленський.
Зеленський зазначив, що разом з віцепрем’єр-міністром Михайлом Федоровим, міністром освіти та науки Оксеном Лісовим та командою освітньої трансформації провели дуже змістовну та тривалу нараду щодо цього питання.
Як повідомлялося, в Україну доставили першу партію підручників для 5 класів, надрукованих коштом Єврокомісії.
Фото: Zelenskiy/Official