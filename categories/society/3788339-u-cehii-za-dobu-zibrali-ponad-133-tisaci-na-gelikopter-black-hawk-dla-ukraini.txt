Чеська ініціатива під назвою «Подарунок для Путіна» лише за одну добу зібрала більш як 3 млн крон (понад 133 тис. доларів США) на закупівлю гелікоптера типу Black Hawk, який передадуть Україні.

Як передає Укрінформ, про це повідомляє Радіо Прага.
Ініціатива зі збору коштів на Black Hawk для України була запущена до 34-ї річниці «Оксамитової революції».
Зазначається, що за першу добу жителям Чехії вдалося зібрати вже понад 133 тисяч доларів США.

Гелікоптер Sikorsky UH-60 Black Hawk коштує 105 мільйона чеських крон (близько 4,6 млн доларів США). Сьогодні вертоліт приземлився на празькій площі Летна, аби всі охочі змогли його побачити.

Нагадаємо, Чехія 17 листопада відзначає День боротьби за свободу та демократію, а також Міжнародний день студентства.
34 роки тому цього дня почалася «Оксамитова революція», яка спричинила падіння комуністичного режиму в Чехословаччині.
Фото: facebook.com/radiosvoboda.org