Президент Володимир Зеленський призначив Сергія Андрущенка першим заступником голови Служби безпеки України.

Відповідний указ №156/2023 опублікований на сайті глави держави, повідомляє Укрінформ.
"Призначити Андрущенка Сергія Анатолійовича першим заступником голови Служби безпеки України", - йдеться в документі.
Попереднім указом №155/2023 Андрущенка звільнено з посади заступника голови СБУ.
Раніше Андрущенко вже обіймав посаду першого заступника очільника спецслужби, однак 4 березня 2022 року був переведений на посаду заступника.