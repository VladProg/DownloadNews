Уряд працює над законодавчими та нормативними ініціативами щодо розвитку мережі захисних споруд.

Про це повідомляє пресслужба Мінрегіону, передає Укрінформ.
Для цього Мінрегіон спільно з Комітетом Верховної Ради України з питань організації державної влади, місцевого самоврядування, регіонального розвитку та містобудування створили робочу групу, яка напрацьовує комплексні пропозиції.
Зокрема, робоча група має запропонувати, як саме слід посилити контроль за виконанням як планувальних рішень щодо розвитку мережі захисних споруд цивільного захисту, так і за розміщенням та будівництвом таких об’єктів.
Найближчим часом відповідні законодавчі та нормативні ініціативи будуть представлені широкому загалу, зазначили у міністерстві.
Як повідомлялося, Верховна Рада ухвалила закон, спрямований на реформування сфери містобудування у період воєнного стану для подолання наслідків російської агресії. Це створює можливості для якнайшвидшого відновлення населених пунктів, а також вирішення питань забезпечення тимчасовим житлом громадян, котрі втратили домівки внаслідок російської агресії.
Фото: ДСНС