Робота пункту пропуску «Старокозачий» на кордоні з Молдовою ускладнений через погодні умови, працює пункт пропуску «Паланка».

Як передає Укрінформ, про це в ефірі загальнонаціонального телемарафону «Єдині новини» заявив речник ДПСУ Андрій Демченко, відповідаючи на питання, як негода позначається на роботі прикордонної служби.
«Треба розуміти, що в окремих регіонах ускладнено рух через пункти пропуску, зокрема, це на півдні на напрямку пунктів пропуску «Старокозаче», а також пункту пропуску «Паланка» – це на території Молдови, де здійснюється спільний контроль, останній пункт пропуску, бо є погіршення і погодних умов, і власне дорожня обстановка як на території України, так і на території Молдови, через що молдовська сторона також припиняла пропуск транспортних засобів. Сьогодні, станом на ранок, за інформацією від молдовських колег вони поновили пропуск, але ускладненість руху під’їзду до пунктів пропуску залишається непростою. Більш-менш зараз активно - це напрямок «Паланки», по «Старокозачому» рух ускладнений», - повідомив Демченко.
Як повідомляв Укрінформ, блокада пунктів пропуску з боку Польщі продовжується, на кордоні в чергах стоять 3,5 тис українських вантажівок.
Фото: ДПСУ