З початку повномасштабної війни українські митники оформили майже 1,4 млн т гуманітарних вантажів, а також понад 100 тис. транспортних засобів.

Як передає Укрінформ, про це повідомляє Державна митна служба.
"Майже 1,4 млн тонн гуманітарних вантажів та понад 100 тис. транспортних засобів у якості гуманітарної допомоги оформили митники з початку повномасштабної війни", - йдеться в повідомленні.
На митниці нагадують, що товарна номенклатура гуманітарних вантажів залишається незмінною: лікарські засоби, медичне обладнання, продукти харчування, військове спорядження, одяг, взуття, генератори тощо.
Нагадаємо, у період воєнного стану товари можуть визнаватися гуманітарною допомогою за декларативним принципом.
Декларація на ввезення гумдопомоги може бути подана митниці як у паперовій, так і в електронній формі, особою, яка перевозить відповідний товар. Пропуск такої допомоги здійснюється за місцем перетину митного кордону України.