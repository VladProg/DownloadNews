Акціонерне товариство "Укрпошта" 21 квітня запускає в обіг марки з писанками регіонів України.

Як передає Укрінформ, про це генеральний директор Укрпошти Ігор Смілянський повідомив у Телеграмі.

Він привітав усіх, хто святкує, з Великоднем та побажав, "щоб у всіх регіонах нашої країни цей день був дійсно світлим, спокійним та родинним для тих, хто має таку можливість".
"А для тих, хто сьогодні не поруч, - зауважив Смілянський, - завжди є марки Укрпошти, щоб привітати один одного. Ні - перевозить писанки ми поки що не беремось :) А от марки з писанками регіонів України запустимо в обіг 21 квітня".
Як пояснив керівник Укрпошти, запуск відбудеться не сьогодні, тому що "сьогодні свято і ми не будемо вас від нього відволікати. Тим більш в цьому році є пісня, яка розповідає що сьогодні буде "Паска” - вже, всі "заказали м'ясо, сардельки та ковбаски".
Як повідомляв Укрінформ, у Вінниці випустили ексклюзивну поштову марку, присвячену творцю першого у світі бензинового двигуна Карлу Бенцу, під назвою "Пристрасті до винаходу немає кінця!".