Звільнена з російського полону захисниця "Азовсталі", медик Мар’яна Мамонова разом із чоловіком та новонародженою донькою провели свою першу фотосесію.

Як передає Укрінформ, про це уповноважений Верховної Ради з прав людини Дмитро Лубінець повідомив у Телеграмі.
"Звільнена з російського полону Мар’яна Мамонова разом із чоловіком та новонародженою донечкою Анною провели свою першу фотосесію. Радий, що маленька громадянка народилася на вільній Україні", - зазначив він.

Як повідомлялося, Мар'яна Мамонова — капітан медичної служби Збройних сил України. З початку повномасштабного російського вторгнення служила в Маріуполі. Ще до полону вона повідомила рідним, що вагітна.
Із 4 квітня перебувала у полоні російських загарбників, а 21 вересня була звільнена в результаті обміну разом з іншими українськими захисниками.
У ніч на 25 вересня жінка народила доньку у Луцькому перинатальному центрі.
Фото: Волинські новини