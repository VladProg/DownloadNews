Для отримання інформації про особу, яка перетнула кордон, потрібно звернутися із заявою на адресу Адміністрації Держприкордонслужби.

Про це йдеться у роз'ясненні ДПСУ у Телеграм, передає Укрінформ.
До заяви додається копія паспорта заявника та реквізити: громадянство, прізвище, ім’я, дата народження. Такі запити надсилаються з живим підписом.
Запити такого типу, що надходять факсом чи електронною поштою не обробляються.
У заяві може використовуватися також електронний цифровий підпис. Відповідно до вимог Закону України «Про звернення громадян», запити обробляються протягом 15-30 діб. Відповіді про факти перетину державного кордону надходять запитувачам у письмовому вигляді на адресу, вказану у заяві.
Особа також може приїхати до громадської приймальні й отримати свою відповідь особисто.
Вимоги до звернень та зразки заяв розміщені на сайті ДПСУ.