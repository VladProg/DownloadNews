Президент України Володимир Зеленський анонсував, що 1 вересня буде представлена дуже позитивну новацію для школярів, батьків, вчителів.

Про це заявив у вечірньому відерозверненні Президент Володимир Зеленський, передає Укрінформ.

Відео: Офіс Президента, Телеграм
"Вже буде 1 вересня, початок нового навчального року. Віце-премʼєр-міністр Федоров і міністр Лісовий разом зі своїми командами готують дуже позитивну новацію для наших школярів, для батьків, для вчителів. Те, що справді допомагатиме. Завтра представимо перші деталі", - наголосив Зеленський.

Глава держави також повідомив, що привітав сьогодні Київську політехніку – 125 років університету. За його словами, було надзвичайно приємно та корисно поспілкуватися зі студентами, з викладачами. "Хоч би що відбувалося, освіта завжди буде залишатися тим елементом, який дає силу людям і державі, який дає змогу розвиватися й ставати міцнішими попри все", - підкреслив Президент.

Він подякував студентам і викладачам, тим освітянам, які не просто здобувають чи допомагають здобути освіту, а роблять освітній процес таким практичним, який потрібен саме зараз, "коли світлий розум наших людей допомагає, зокрема, українській «оборонці». Хороші проєкти є в наших студентів, сильні проекти. Мінстратегпрому є що реалізовувати", - зазначив Зеленський.