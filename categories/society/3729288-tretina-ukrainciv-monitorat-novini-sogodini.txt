Майже 40% українців користуються телефоном 4-6 годин на день, а 27% моніторять останні події та перевіряють канали щогодини.

Про це свідчать передані Укрінформу результати опитування, проведеного Rakuten Viber.
Зазначається, що в опитуванні в офіційному каналі Viber Україна взяли участь понад 70 тисяч користувачів.
Його результати показали, що 39% українців проводять у смартфоні 4-6 годин на день. Ще третина респондентів (35%) перебувають в онлайні лише 1-2 години, відзначаючи, що зайняті іншими справами. 26% опитаних проводять у мережі приблизно 2-4 години протягом дня.
Крім того, згідно з опитуванням, 41% респондентів повідомили, що моніторять останні події 1-2 рази на день. Майже третина опитаних (27%) перевіряють новини щонайменше 1 раз на годину.
Є і ті, хто не так часто переглядає стрічку: 12% українців впевнені, що одного разу на день достатньо для того, щоб не пропустити нічого важливого, а 8% проглядають новини лише під час повітряних тривог. До того ж, 10% респондентів не читають новини взагалі.
Viber – один із найпопулярніших в Україні месенджер, він встановлений на 98% смартфонів.