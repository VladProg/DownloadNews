Абоненти "Київстар" завдяки Суперсилі «Допомога ЗСУ» зібрали на гуманітарні потреби Збройних сил України 22 866 614 гривень.

Про це Укрінформу повідомили в пресслужбі компанії.
"Українські військові потребують постійної допомоги від кожного громадянина. Тому Київстар не лише сам системно підтримує захисників та захисниць, а й дає своїм клієнтам легкі способи долучитися до благодійності. Всі кошти, які абоненти разом з оператором збирають завдяки Суперсилі «Допомога ЗСУ», перераховуються до фонду «Повернись живим», що займається компетентною допомогою армії більше 8 років", - йдеться у повідомленні.
Як зазначили у компанії, зараз більше 104 тисяч абонентів регулярно підтримують наших військових, підключивши цю послугу до свого тарифу.

Долучитися до підтримки ЗСУ можна й зараз лише за кілька простих кроків: перейти на тарифи, у яких доступна Суперсила «Допомога ЗСУ»; підключити Cуперсилу «Допомога ЗСУ»; сплачувати за свій тариф як завжди. Після кожної оплати до 50 грн йтимуть у фонд Повернись живим.
Раніше абоненти із даною Суперсилою були учасниками таких благодійних проєктів Київстар, як "Дороги Перемоги" та "Добро Переможе". Завдяки цим активностям вдалося зібрати кошти та закупити десятки якісних нових пікапів для військових. І зараз кошти, зібрані за допомогою Суперсили «Допомога ЗСУ», також витрачаються на закупівлю пікапів, що виконують важливу гуманітарну роль: доставка продуктів чи медикаментів нашим захисникам або перевезення поранених від лінії бойового зіткнення.
Київстар – найбільший український оператор електронних комунікацій, що станом на грудень 2022 року обслуговував 24,8 млн абонентів мобільного зв’язку та понад 1,1 млн абонентів «Домашнього інтернету». Компанія надає послуги з використанням широкого спектра мобільних і фіксованих технологій, у тому числі 4G, Big Data, Cloud solutions, сервіси для кіберзахисту, цифрове ТБ та ін. У 2022 році компанія виділила понад 130 млн грн допомоги на гуманітарні потреби суспільства і надала абонентам безкоштовних послуг і бонусів у еквіваленті 577 млн грн.