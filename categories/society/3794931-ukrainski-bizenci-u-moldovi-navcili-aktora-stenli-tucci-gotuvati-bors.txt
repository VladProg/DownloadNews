Голлівудський актор із США Стенлі Туччі нещодавно зустрівся у Молдові з біженцями з України, які вчили його готувати борщ.

Як передає Укрінформ, про це повідомляє NewsMaker.
«Нещодавно я повернувся із Молдови — невеликої країни, яка перебуває між Україною та Румунією. Там я зустрівся з багатьма біженцями з України. На одній зустрічі готували страви. Одна з жінок, шеф-кухарка, навчила мене готувати борщ і він мені дуже сподобався», — розповів актор у соцмережах.













Переглянути цей допис в Instagram






















Допис, поширений Stanley Tucci (@stanleytucci)



Туччі вже 30 листопада спробував самостійно приготувати борщ на яловичому бульйоні. Актор додав у страву моркву, селеру, цибулю, часник, картоплю, буряк та консервовані помідори. Проте наступного дня, 1 грудня, Туччі скуштував свій борщ, але смак йому не сподобався.













Переглянути цей допис в Instagram






















Допис, поширений Stanley Tucci (@stanleytucci)



«Упевнений, що зробив щось не так. Спробую приготувати його ще раз. Перепрошую, особливо у Світлани, яка в Молдові вчила мене готувати борщ», — сказав актор.
Як повідомляв Укрінформ, принцеса Вельська Кейт Міддлтон відвідала громадський центр «Всі разом» у Баркнелі (графство Беркшир, Англія), де зустрілася з українськими біженцями.