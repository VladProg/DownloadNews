Генеральне консульство України в Стамбулі на доручення міністра закордонних справ Дмитра Кулеби тримає на особливому контролі ситуацію у зв‘язку з вибухами на вулиці Істікляль. Інформація про постраждалих українців наразі відсутня.

Про це повідомив у Твіттері речник МЗС Олег Ніколенко, передає Укрінформ.
«Дмитро Кулеба терміново доручив Генеральному консульству України в Стамбулі тримати на особливому контролі ситуацію у зв‘язку із вибухами на вулиці Істікляль. Інформація про постраждалих українців наразі відсутня. Телефон «гарячої лінії» українського консульства: +905306125577», - написав речник МЗС.
Генеральне консульство України в Стамбулі у зв’язку із вибухом в центрі столиці Туреччини закликає громадян уникати місця скупчення людей.
«Інформація про можливих постраждалих громадян України наразі відсутня… Закликаємо громадян України уникати місць скупчення людей», - зазначили в Генконсульстві.
Також у дипустанові нагадали, що номер «гарячої лінії» Генерального консульства України в Стамбулі на випадок загрози життю чи здоров’ю громадян України: +90 530 612 55 77.
ГКУ в Стамбулі продовжує відстежувати ситуацію.
Як повідомлялося, в результаті вибуху на головній пішохідній вулиці Істікляль у Стамбулі постраждали 11 людей.