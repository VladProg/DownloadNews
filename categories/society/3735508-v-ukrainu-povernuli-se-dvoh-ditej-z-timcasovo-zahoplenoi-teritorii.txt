В Україну повернули ще двох дітей із тимчасово захопленої території і передали мамі, яка повернулась з полону.

Як передає Укрінформ, про це уповноважений Верховної Ради з прав людини Дмитро Лубінець повідомляє у Телеграмі.
"5- та 12-річні сестри розлучилися з батьками з першого дня повномасштабного вторгнення Росії в Україну. Весь час вони перебували з бабусею, яка відмовлялася передавати дітей матері, котра повернулася з полону", - ідеться у повідомленні.
Після звернення мами дівчаток, Офіс уповноваженого напрацював механізм їх повернення із російською стороною.
"І, на щастя, все вдалося. Нині сім'я возз'єдналася", - наголосив Лубінець.

Як повідомляв Укрінформ, до України вдалося повернути вже 382 дитини, яких депортували до Російської Федерації.