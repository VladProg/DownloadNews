Ощадбанк повідомляє про випадки отримання клієнтами на електронні скриньки шахрайських листів про нібито надходження платежу на рахунок.

Як передає Укрінформ, про це повідомляє пресслужба банку.
"У листах міститься фішингове посилання для перегляду деталей операції, за яким у жодному разі не можна переходити! Шахраї таким чином намагаються отримати незаконний доступ до конфіденційних даних клієнта, а це може загрожувати втратою коштів з рахунку", - застерігають у фінустанові.
Ощадбанк просить клієнтів бути пильними та дотримуватись правил фінансової безпеки, а разі отримання підозрілих листів, дзвінків або SMS-повідомлень телефонувати до контакт-центру банку.
Як повідомляв Укрінформ, урядова команда CERT-UA виявила у Фейсбуці шахрайську сторінку, на якій під приводом "отримання грошової допомоги від країн ЄС" намагаються викрасти дані платіжних карток громадян.