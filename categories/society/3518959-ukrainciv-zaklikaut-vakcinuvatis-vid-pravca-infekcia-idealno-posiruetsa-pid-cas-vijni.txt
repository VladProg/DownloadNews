Міністерство охорони здоров'я України закликало українців вакцинуватися від правця, адже війна - ідеальне середовище для поширення цієї хвороби.

Як передає Укрінформ, про це Міністерство охорони здоров'я України повідомляє в Телеграмі.
"Війна - ідеальне середовище для поширення правця - небезпечного інфекційного захворювання", - ідеться в повідомленні.
Як зазначається, бактерії, що спричиняють правець, живуть у ґрунті, пилу та кишковому тракті тварин. Інфікуватися можна навіть через крихітну подряпину, але ймовірність значно вища після отримання глибоких ран. Смертність від правця сягає 70%.

“Пам'ятайте: найкращим способом захисту від правця є вакцинація”, - наголосили в міністерстві.
Як повідомляв Укрінформ, наприкінці червня в Україні дозволили одночасно вводити вакцини проти COVID-19 та інших інфекційних хвороб дорослим і дітям від 12 років.