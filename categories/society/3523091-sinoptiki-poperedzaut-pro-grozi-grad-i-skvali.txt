В Україні у четвер очікуються грози, у окремих районах імовірні град та шквали до 20 м/с.

Про це Укрінформу повідомили в Українському гідрометцентрі.
"7 липня у західних, північних, більшості центральних областей, місцями на Одещині й Миколаївщині грози, в окремих районах центральних, Сумської, Одеської і Миколаївської областей град та шквали 15-20 м/с (І рівень небезпечності, жовтий)", - йдеться у повідомленні.
Зазначається, що на Київщині вночі 7 липня гроза (І рівень небезпечності, жовтий).
Водночас в Україні, крім більшості західних областей, переважатиме надзвичайний рівень пожежної небезпеки.