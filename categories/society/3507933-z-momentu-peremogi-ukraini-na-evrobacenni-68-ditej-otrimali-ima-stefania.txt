З моменту перемоги України на Євробаченні-2022 68 дітей отримали ім’я Стефанія.

Як передає Укрінформ, про це Міністерство юстиції України повідомляє у Фейсбуці.
"Поки весь світ наспівує рядки гурту Kalush про маму Стефанію, яка перемогла на пісенному конкурсі "Євробачення-2022", українці все частіше називають своїх діточок цим ім’ям. З моменту перемоги України у конкурсі 68 діток отримали ім’я Стефанія", - ідеться в повідомленні.
Як повідомлялося, український гурт Kalush Orchestra переміг у фіналі "Євробачення-2022" з піснею "Стефанія".