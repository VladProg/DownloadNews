Унаслідок розв'язаної Росією повномасштабної війни за кордон виїхали 8,2 мільйона жителів України.

Як передає Укрінформ, про це повідомила в ексклюзивному інтерв'ю Українському радіо голова парламентського комітету з питань організації державної влади, місцевого самоврядування, регіонального розвитку та містобудування, очільниця партії "Слуга народу" Олена Шуляк.
"8,2 млн наших людей перебувають зараз за кордоном, більше 5 млн – внутрішньо переміщені особи по території України", – сказала вона.
Шуляк зазначила: плануючи повоєнне відновлення України, потрібно розуміти, скільки з цих мільйонів біженців повернуться у свої громади, як їх працевлаштовувати і забезпечувати доступ до соціальної інфраструктури.
Як повідомлялося, 21-22 червня у Лондоні відбулася міжнародна Конференція з відновлення України - Ukraine Recovery Conference, третій масштабний міжнародний захід (після конференцій у Лугано та Берліні). Понад 400 світових компаній пообіцяли надати підтримку Україні у відбудові економіки.