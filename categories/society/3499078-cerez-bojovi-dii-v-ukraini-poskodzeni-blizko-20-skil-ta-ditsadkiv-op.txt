В Україні внаслідок бойових дій пошкоджено близько 20% шкіл та дитячих садків.

Про це заступник керівника Офісу Президента Кирило Тимошенко повідомив на брифінгу, передає кореспондент Укрінформу.
«По всій країні пошкоджено близько 20% шкіл та садочків. Ці заклади потрібно або повністю реконструювати, або зносити і будувати з нуля», - сказав заступник керівника ОП.
Він поінформував, що цього тижня за дорученням керівника ОП Андрія Єрмака у співпраці з ЮНІСЕФ розроблено план відновлення зруйнованих шкіл до 1 вересня.
Як повідомляв Укрінформ, в Україні станом на 2 червня внаслідок збройної агресії російської федерації повністю зруйновано 182 закладів освіти, пошкоджено 1756.
Фото: ОП