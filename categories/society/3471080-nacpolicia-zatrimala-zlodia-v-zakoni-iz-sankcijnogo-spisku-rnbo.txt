Працівники Національної поліції затримали «злодія в законі» із санкційного списку РНБО на прізвисько «Вітя Пан»

Про це інформує Департамент стратегічних розслідувань Національної поліції, передає Укрінформ.
Зазначається, що правоохоронці під час відпрацювання представників криміналітету, які мають зв’язки з країною-агресором та можуть співпрацювати з ворогом, установили місце знаходження «злодія в законі» та «кримінальних авторитетів» з його оточення.

29 квітня поліцейські затримали «злодія в законі» на прізвисько «Вітя Пан» та двох «кримінальних авторитетів».
«Злодій у законі» перебуває у міжнародному розшуку за організацію злочинної спільноти на території рф. Його спільники - так званий «смотрящий» за курською областю рф та його довірена особа - також перебувають у розшуку, за викрадення людини. Усі вони мають тісні зв’язки з криміналітетом країни-агресора.
«Вирішується питання про затримання трьох представників злочинного світу відповідно до чинного законодавства», - додали у Нацполіції.