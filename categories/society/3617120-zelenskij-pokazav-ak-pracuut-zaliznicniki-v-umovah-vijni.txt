Українська залізниця є справжнім символом стабільності та єдності для всієї України, “залізні люди” продовжують працювати попри небезпеку російських обстрілів.

На цьому наголосив Президент Володимир Зеленський, опублікувавши у Facebook відео про роботу залізничників, повідомляє Укрінформ.
“Наші невтомні й сміливі залізничники продовжують працювати в ці важкі часи. Попри небезпеку обстрілів ліквідовують завдані ворогом збитки. Українська залізниця завдяки своїм працівникам стала справжнім символом стабільності та єдності для всієї країни”, - написав Зеленський.
Глава держави поділився новим відеовипуском United24 Media про життєво важливу роботу «залізних людей» в умовах повномасштабного російського вторгнення.

Як повідомляв Укрінформ, нещодавно голова правління АТ «Укрзалізниця» Олександр Камишін відвідав визволений Херсон і запевнив, що вже працюють над відновленням сполучення з містом.
Фото: ОП