Працівники Державного бюро розслідувань повідомили про підозри директору і головному бухгалтеру приватного підприємства з Житомирщини, які в обхід законодавства купували продукцію «днр» та реалізовували на українському ринку.

Про це повідомляє пресслужба відомства у Телеграмі, передає Укрінформ.






СБУ викрила ділків, які профінансували бойовиків «днр» на понад 50 млн грн / Фото: СБУ































“Встановлено, що організатори у травні 2017 року створили сім фірм у різних регіонах України, директорами яких були підставні особи. Ділки нібито укладали договори із фірмами рф на купівлю ливарної продукції, а саме – обладнання для гірничодобувної та гірничо-переробної промисловості. Проте товар насправді виготовлявся на території так званої «днр». Для обходу українського законодавства продукція перевантажувалася у місті Таганрог Ростовської області рф, а у сфальсифікованих документах зазначався інший виробник”, - йдеться у повідомленні.
Працівники ДБР встановили, що зловмисники діяли за попередньою домовленістю із підприємствами, що перебувають на тимчасово окупованій території.
Злочинна діяльність була зупинена до повномасштабного вторгнення росії у лютому 2022 року. Тоді СБУ провела обшуки на підприємствах. Наприкінці 2022 року прокуратура передала це провадження до ДБР.
Зазначається, що комерсанти встигли укласти 13 контрактів на загальну суму майже 50 млн грн. Власники бізнесу частину прибутку сплачували у вигляді податків до так званого «міністерства доходів та зборів днр». Надалі кошти використовувались для фінансування незаконних військових формувань терористичної організації.
Трьом фігурантам справи інкримінують фінансуванні тероризму (ч. 2 ст. 258-5 КК України). Їм може загрожувати до 10 років позбавлення волі.