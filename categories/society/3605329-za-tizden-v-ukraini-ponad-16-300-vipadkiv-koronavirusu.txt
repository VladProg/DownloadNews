За минулий тиждень в Україні підтверджено понад 16,3 тисячі нових випадків захворювання на коронавірус.

Про це у Фейсбуці повідомляє Міністерство охорони здоров'я, передає Укрінформ.
"За період з 24.10 по 30.10 в Україні: зафіксовано 16 378 нові підтверджені випадки коронавірусної хвороби COVID-19 (з них дітей – 1641, медпрацівників – 273)", - йдеться у повідомленні.

Також за минулий тиждень: госпіталізовано – 3900 осіб, летальних випадків – 179, одужало – 29 413 осіб.
За весь час пандемії в Україні захворіло 5 312 632 осіб; одужали – 5 155 465 особи, летальних випадків – 110 186, проведено тестувань (методом ПЛР та експрес) – 32 707 848.
За даними МОЗ, протягом минулого тижня проти COVID-19 вакциновано 99 204 людини. З них 8,8% отримали перші дози, 8,6% – другі дози, 68,7% – перші бустерні дози, 13,9% другі бустерні дози.
Від початку вакцинальної кампанії щеплено 16 166 425 особи, з них дві дози отримали 15 356 041 особа, першу бустерну дозу – 2 673 652 особа, другу бустерну дозу – 105 931.


У МОЗ наголошують, що майже 810 тис. осіб не отримали другу дозу, а понад 12,7 млн – першу бустерну дозу.
Перелік пунктів та центрів вакцинації за посиланням.
Як повідомляв Укрінформ, США надали Україні 2,3 млн доз вакцини Comirnaty від Pfizer-BioNTech коронавірусу в рамках ініціативи COVAX.