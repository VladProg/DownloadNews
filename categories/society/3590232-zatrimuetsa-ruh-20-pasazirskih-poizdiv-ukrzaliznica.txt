Наразі в дорозі затримуються 20 пасажирських поїздів, зокрема, три поїзди мають час затримки до години, 17 — понад годину.

Як передає Укрінформ, про це повідомляє пресслужба АТ "Укрзалізниця" у Телеграмі.
Зазначається, що за графіком прямують 18 пасажирських поїздів. У компанії попереджають, що час затримки поїздів може змінюватися.
Оперативну інформацію про рух поїздів можна знайти на сайті Укрзалізниці, а також у розділі «онлайн-табло» в чатботах компанії та в застосунку.
Ситуація на всіх вокзалах спокійна і контрольована, зазначили в УЗ.
Як повідомляв Укрінформ, Укрзалізниця 10 жовтня попередила про затримку 38 поїздів.
Зранку 10 жовтня росія розпочала масовану ракетну атаку по території України.