Міністерство з питань реінтеграції тимчасово окупованих територій продовжує співпрацювати з волонтерськими організаціями, які допомагають в евакуації мешканцям небезпечних і прифронтових регіонів.

Як передає Укрінформ, про це повідомляє Мінреінтеграції.
“Перевірені волонтери не вимагають грошей за евакуацію, допомагають евакуюватись всім охочим, зокрема й ліжкохворим людям. Також волонтери евакуюють домашніх тварин. Оператори гарячих ліній волонтерських організацій супроводжують громадян протягом всього процесу евакуації”, - ідеться у повідомленні.
Зазначається, що громадяни, які хочуть евакуюватися, можуть залишити заявку через Телеграм-бот волонтерської організації Helping to Leave або ж зателефонувати на номер: (093) 177-64-58.
Також надає допомогу в евакуації волонтерська організація Help People, звернутися до якої можна за телефоном: (093) 696-97-88.
Окрім того, з питань евакуації із небезпечних регіонів можна телефонувати на гарячу лінію Мінреінтеграції: 15-48.
Як повідомляв Укрінформ, віцепрем’єр - міністр з питань реінтеграції тимчасово окупованих територій Ірина Верещук поінформувала, що в Україні найближчим часом буде прийнято нову Стратегію державної політики з внутрішнього переміщення, документ очікує на затвердження урядом.
Фото: city.kharkov.ua