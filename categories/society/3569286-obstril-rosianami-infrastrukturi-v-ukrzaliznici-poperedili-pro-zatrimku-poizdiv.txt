Акціонерне товариство “Укрзалізниця” попередило пасажирів про затримку поїздів з та до Харкова, Сум, Полтави через обстріли росіянами інфраструктури на Слобожанщині.

Як передає Укрінформ, про “Укрзалізниця” повідомляє у Телеграмі.
“У зв’язку з обстрілами інфраструктури на Слобожанщині очікуються затримки низки поїздів з/до Харкова, Сум, Полтави. Втім, жоден сьогоднішній рейс не скасовано, рух продовжується всією мережею залізниці”, - ідеться в повідомленні.
В “Укрзалізниці” заявили, що на вокзалах Харкова та інших тимчасово знеструмлених міст організовано безпечну висадку та посадку пасажирів. Також пасажирам буде дозволено залишитися на території вокзалів протягом комендантської години.
Станом на 21:00 через перебої з електропостачанням затримку наступні поїзди:
№1 Харків — Івано-Франківськ (орієнтовна затримка 45 хв);
№786 Київ — Шостка, електропостачання відновлено, поїзд прямує далі (затримка 40 хв;
№259 Суми — Івано-Франківськ, напругу поновлено, поїзд вирушив 20:38 (затримка 38хв).
Зі станції Харків-Пасажирський може бути затримано відправлення поїздів: №164 Харків — Київ (час відправлення 21:16) та №7 Харків — Одеса (час відправлення 21:43).
“Просимо пасажирів зберігати спокій, довеземо всіх, як завжди. Залізно”, - додали в “Укрзалізниці”.
Як повідомляв Укрінформ, через удар по інфраструктурі Харків частково знеструмлено. Проблеми з електроенергією виникли у Дергачівській громаді Харківської області, Сумській та Полтавській областях.