Міністр культури та інформаційної політики Олександр Ткаченко привітав ухвалення закону про медіа, який замінить шість застарілих нормативних актів у цій галузі.

Про це він написав у Телеграмі, повідомляє Укрінформ.
«Прийняли закон про медіа - 299 голосів «за». Історичний момент. До цього закону Україна прямувала 10 років. Нарешті вдалося фактично консолідованою позицією парламенту його ухвалити. Він замінить 6 застарілих законів, які регулювали сферу медіа з 90-х років», - зазначив він.
За його словами, закон, зокрема, встановлює прозорі правила для медіа, які працюють в різних сферах – як онлайн, так і офлайн, та вперше запроваджує співрегулювання з Нацрадою.
Також міністр підкреслив, що 9-ий параграф закону присвячений боротьбі з російською пропагандою.
«Дуже вдячний усім колегам по парламенту, всім членам Комітету, громадським організаціям за спільну плідну роботу», - зауважив Ткаченко.
Він додав, що медіазаконодавство - це один з пунктів, які Європейський Союз після затвердження кандидатства України на членство в ЄС виклав у дорожный карты для початку переговорів щодо вступу в Євросоюз.
Як повідомляв Укрінформ, Верховна Рада 13 грудня ухвалила закон "Про медіа" (№2693-Д).