В Україні розпочався прийом заяв на вступ до закладів вищої освіти.

Як передає Укрінформ, про це міністр освіти та науки Сергій Шкарлет повідомив у Телеграмі.
"Від сьогодні, 29 липня 2022 року, випускники 11-х класів і вступники на основі диплома фахового молодшого бакалавра, молодшого бакалавра чи молодшого спеціаліста можуть подавати заяви для здобуття вищої освіти", – зазначив він.
Шкарлет наголосив, що прийом заяв для вступу за результатами індивідуальної усної співбесіди та творчих конкурсів (бюджетна й контрактна форми) триватиме до 8 серпня, для вступу за результатами національного мультипредметного тесту і творчих конкурсів (контрактна форма) – до 23 серпня. Далі заяви прийматимуться на контрактну форму здобуття освіти.
Згідно з даними міністра, за першу годину вступники подали майже 1200 електронних заяв для здобуття вищої освіти. На базі фахового молодшого бакалавра, молодшого спеціаліста та молодшого бакалавра створені й активовані майже 25 тисяч електронних кабінетів.
Для вступу в заклади післядипломної освіти створені та активовані 188 тисяч електронних кабінетів, подані понад 151 тисяч заяв від випускників 9-х та 11-х класів.
Як повідомляв Укрінформ, на сайті Міністерства освіти і науки України запрацював чатбот, який допоможе отримати відповіді на запитання щодо вступу до закладів фахової передвищої та вищої освіти.