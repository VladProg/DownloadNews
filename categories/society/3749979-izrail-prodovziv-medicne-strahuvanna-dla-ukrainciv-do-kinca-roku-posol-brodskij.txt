Влада Ізраїлю продовжила медичне страхування для біженців з України до кінця 2023 року.

Про це повідомив у соцмережі Х ( колишній Твіттер) посол Ізраїлю в Україні Михайло Бродський, передає Укрінформ.
"Медичне страхування для біженців з України в Ізраїлі продовжили до кінця 2023 року. Про це сьогодні повідомила канцелярія прем'єр-міністра Ізраїлю", - написав дипломат.
Як повідомляв Укрінформ, 10 серпня посол України в Ізраїлі Євген Корнійчук закликав офіційний Єрусалим відмовитися від намірів скасувати медичне страхування для українських біженців.
Міністр закордонних справ Держави Ізраїль Елі Коен під час телефонної розмови 14 серпня запевнив главу МЗС України Дмитра Кулебу, що проблема з медичним страхуванням для українців буде вирішена найближчим часом.