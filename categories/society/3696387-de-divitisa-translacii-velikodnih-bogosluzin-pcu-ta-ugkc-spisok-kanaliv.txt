У Православній церкві України та Українській греко-католицькій церкві повідомили, де можна дивитись трансляції Великодніх богослужінь.

Як передає Укрінформ, на сайті ПЦУ йдеться, що богослужіння Православної церкви України з Михайлівського Золотоверхого собору у Києві (триватиме з 23:00 15 квітня до 4:00 16 квітня) транслюватиметься на офіційних сторінках ПЦУ та митрополита Епіфанія у Фейсбуці, на Ютуб-каналі ПЦУ та в ефірі національного всеукраїнського телемарафону "Єдині новини".

Великодні богослужіння УГКЦ у прямому ефірі буде транслювати "Живе телебачення".

Початок богослужіння Української греко-католицької церкви з Патріаршого собору Воскресіння Христового - 16 квітня о 7.30.
Як повідомлялось, 16 квітня християни східного обряду відзначатимуть Світле Христове Воскресіння або Великдень.