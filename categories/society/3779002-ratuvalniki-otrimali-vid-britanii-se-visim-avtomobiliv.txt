Державна служба України з надзвичайних ситуацій отримала вісім транспортних засобів у межах міжнародної технічної допомоги від уряду Сполученого Королівства Великої Британії та Північної Ірландії.

Як передає Укрінформ, про це ДСНС повідомила у Фейсбуці.
Передача автомобілів відбулася за співпраці з Фондом «Партнерство за сильну Україну».

Відео: телеграм-канал ДСНС України
Ідеться про три вантажівки з гідробортом, два вантажні мікроавтобуси, два пікапи і позашляховик Toyota Land Cruiser. Ці траспортні засоби отримають рятувальники із Запорізької, Сумської, Полтавської, Донецької, Херсонської й Одеської областей.

Як повідомляв Укрінформ, у вересні в межах акції «Пікапи для миру» британські фермери привезли в Україну чергову партію автомобілів, а саме 34 позашляховики. Їх розподілили між військовими та підрозділами ДСНС.