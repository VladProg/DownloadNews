В Україні запрацювала нова сервісна послуга, яка дозволяє громадянам обирати та бронювати бажаний номерний знак для автомобіля.

Про це у Телеграмі повідомив міністр внутрішніх справ Ігор Клименко, передає Укрінформ.
«Замовити послугу можливо за типом транспортного засобу. Але є важлива умова - на один транспортний засіб громадянин може замовити і отримати один номерний знак. Скористатися такою послугою можна через Електронний кабінет водія», - поінформував він.
За словами міністра, бронювання діє протягом 10 календарних днів, а після завершення цього терміну замовлення скасовується автоматично.
Як повідомлялося, 12 травня в Україні набула чинності постанова уряду, згідно з якою під час продажу автомобіля дозволено залишити номерні знаки, які за ним закріплені.