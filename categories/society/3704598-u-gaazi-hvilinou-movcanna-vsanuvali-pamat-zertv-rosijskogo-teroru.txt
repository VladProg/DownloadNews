російські загарбники лише за квітень цього року скоїли більше як 6,1 тис. воєнних злочинів в України, убивши 207 цивільних громадян, серед яких 17 – діти.

За дев’ять років війни росія здійснили сотні тисяч воєнних злочинів, заявив Президент Володимир Зеленський під час виступу перед представниками громадськості, політичних і експертних кіл Королівства Нідерланди та міжнародних інституцій, розміщених у місті Гаага, повідомляє кореспондент Укрінформу.
«6139 – це кількість воєнних злочинів, скоєних росіянами лише останнього місяця, наслідком чого стала загибель 207 цивільних мирних, із них 17 дітей. Більше 400 цивільних громадян зазнали поранень лише за минулий місяць. Війна триває вже 15-ий місяць», - підкреслив глава держави.
Так, він розповів, що лише напередодні у Херсонській області росія вбила 23 цивільних, поранила ще 48 осіб, раніше був удар рф по Умані і вбивство 23 мирних жителів.
Президент нагадав, що російська агресія почалася дев’ять років тому, коли росія анексувала Крим і розв’язала гібридну війну на сході України. За його словами, за цей час росіяни здійснили сотні тисяч воєнних злочинів.
«Кожна людина, вбита окупантами у Бучі, у фільтраційних таборах, які вони створили на нашій незалежній землі, кожен в’язень, замучений у російському полоні, кожне місто спалене внаслідок війни, давайте згадайте рейсу MH17, які загинули саме від рук росіян», - додав Зеленський.
Після цього присутні на заході вшанували хвилиною мовчання пам’ять усіх жертв російського терору.
Як повідомляв Укрінформ, Президент Володимир Зеленський розпочав офіційний візит у Нідерланди, де виступить зі зверненням, зустрінеться з прем'єр-міністрами Нідерландів та Бельгії, відвідає МКС та побуває на аудієнції у короля й базі ВПС.
У Гаазі Зеленський вже провів зустріч із президентом сенату Яном Брауном та головою палати представників Верою Бергкамп.