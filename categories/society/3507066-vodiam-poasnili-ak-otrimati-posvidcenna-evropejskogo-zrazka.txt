Українське посвідчення водія адаптували до документів Євросоюзу, його можна обміняти у сервісних центрах МВС.

Як передає Укрінформ, про це Державна прикордонна служба повідомляє у Телеграмі.
"Щоб отримати європейський документ, старе посвідчення потрібно обміняти у сервісних центрах МВС", - ідеться у дописі.
Для цього необхідно надати паспорт, номер ІПН та посвідчення водія.

Як повідомляв Укрінформ, головний сервісний центр Міністерства внутрішніх справ розробив більш як 250 тестових питань для складання теоретичного іспиту на водійські права.
Питання адаптовані до інноваційних рішень європейського формату. При цьому був проаналізований досвід Франції, де значну увагу приділяють підвищенню культури водіння, поєднанню теоретичних і практичних навичок керування, безпеці всіх учасників дорожнього руху та прийняттю рішень у критичних ситуаціях.