В Україні 65% людей обирають Youtube для споживання розважального контенту, лише 27% обирають телебачення.

Про це свідчать результати дослідження проведеного компанією Gradus Research, що є в розпорядженні Укрінформу.
"Що ж до споживання розважального контенту, то Youtube тримає першість — його обирають 65% опитаних українців (у березні їх частка складала 64%). За ним слідують соцмережі (56%) та месенджери (47%). Онлайн-телебачення та онлайн-кінотеатри хоч і не увійшли у першу трійку обраних українцями медіа-каналів, але їх популярність залишається сталою (22% у жовтні, 20% у березні 2023 року)", - йдеться у повідомленні.

Зазначається, що телебачення обирають 27% українців, і лише 13% обирають радіо.
Опитування було проведено дослідницькою компанією Gradus Research методом самозаповнення анкети в мобільному додатку. Період проведення дослідження— 27-30 жовтня (розмір вибірки: 1032 респонденти).
Фото: dpa