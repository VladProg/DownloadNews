Уряд збільшує видатки на ветеранську політику майже удвічі – з 7,5 млрд грн до понад 14 млрд грн.

Про це Прем'єр-міністр Денис Шмигаль сказав на засіданні уряду, передає Укрінформ.
«Збільшуємо видатки на ветеранську політику майже удвічі – з 7,5 млрд грн до понад 14 млрд грн. Повноцінно запустимо проєкт помічника ветерана. На реабілітаційну та психологічну допомогу ветеранам пропонуємо виділити 2,6 млрд грн», - сказав Шмигаль.
Як повідомлялося, Кабінет міністрів 15 вересня подав до Верховної Ради законопроєкт “Про Державний бюджет України на 2024 рік”. Доходи загального фонду держбюджету заплановані у сумі 1 560 млрд грн, що на 346 млрд грн більше від плану на цей рік.