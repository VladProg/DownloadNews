Президент Володимир Зеленський привітав співробітників Державної служби з надзвичайних ситуації із прийдешнім професійним святом.

Відео за участі в урочистостях глава держави опублікував на своїх сторінках у соцмережах, повідомляє Укрінформ.

Відео: ОП
“Напередодні Дня рятівника привітав працівників і працівниць ДСНС України. У вас значно більше, ніж просто робота. Ви підтримуєте реальну життєздатність усього нашого суспільства, наших міст і сіл. Всюди, де потрібні ваші сміливість і сумлінність, українці впевнені у вас. Слава всім українським рятувальникам! І нехай швидше настане час нашої перемоги!” - зазначив Президент.

Зеленський також вручив рятувальникам державні нагороди.

Як відомо, в Україні щорічно 17 вересня відзначають День рятувальника.
Фото: ОП