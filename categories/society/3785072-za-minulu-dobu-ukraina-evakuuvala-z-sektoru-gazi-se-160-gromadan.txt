За минулу добу Україна евакуювала з сектору Гази ще 160 своїх громадян та 9 громадян Молдови.

Про це повідомив у Телеграмі Президент України Володимир Зеленський, передає Укрінформ.
"За минулу добу та ніч Україна евакуювала з Гази ще 160 своїх громадян та 9 громадян Молдови", - написав Президент.
За його словами, загалом цього тижня врятовано вже 203 українських громадян.
"Україна виступає за захист життів цивільних і дбає про кожного свого громадянина, хоч би де він був", - заявив Зеленський.
Як повідомляв Укрінформ, 8 листопада Президент Володимир Зеленський поінформував, що Україна успішно евакуювала першу групу з 43 українців із сектору Гази.
9 листопада він повідомив, що із сектору Гази евакуювали вже 89 українців.