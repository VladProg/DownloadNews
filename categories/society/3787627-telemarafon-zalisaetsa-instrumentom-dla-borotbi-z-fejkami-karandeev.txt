Телемарафон “Єдині новини” залишається інструментом, корисним, в тому числі для боротьби з фейками.

Про це в інтерв'ю Укрінформу заявив т.в.о міністра культури та інформаційної політики Ростислав Карандєєв.
“Телеканали об'єдналися добровільно. Марафон залишається інструментом, корисним, в тому числі для боротьби з фейками. В умовах дефіциту рекламних бюджетів для телеканалів участь у марафоні є виходом із ситуації”, - сказав Карандєєв.
На запитання журналіста про те, наскільки марафон може довго існувати після перемоги, т.в.о міністра культури та інформаційної політики зазначив, що це питання, на яке ми можемо відповідати лише гіпотетично, але те, про що можемо говорити точно — рекламні бюджети вже потроху зростають з відновленням економічної діяльності в Україні.
Як повідомляв Укрінформ, станом на кінець 2022 року телемарафон «Єдині новини» дивилися щодня більш як 60%, щотижня - майже 30%, а довіряли йому 84% глядачів.