Міністр закордонних справ Туреччини Хакан Фідан під час першого офіційного візиту в Україну зустрівся з лідерами кримськотатарського народу.

Про це повідомляє МЗС Туреччини у соцмережі Х, передає Укрінформ.
“Ми підтримуємо всі ініціативи щодо зміцнення прав і статусу кримських татар”, - сказав на зустрічі Фідан.
Судячи з оприлюднених пресслужбою МЗС Туреччини фото, турецький міністр зустрічався із лідером кримськотатарського народу Мустафою Джемілєвим.



Як повідомляв Укрінформ, напередодні глава МЗС Туреччини зустрічався з Президентом та Прем'єр-міністром України, а також із керівником Офісу Президента.