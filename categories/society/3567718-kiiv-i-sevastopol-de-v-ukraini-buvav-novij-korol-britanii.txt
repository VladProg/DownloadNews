Світ прощається з епохою правління королеви Єлизавети ІІ та зустрічає на британському престолі Його Величність короля Чарльза ІІІ.

Укрінформ пропонує подивитися, що пов’язує нового короля і Україну. Це добірка світлин з фондів агентства, зроблених 1996 року під час триденного історичного візиту тодішнього принца Вельського до Києва і Севастополя.
Тоді Його Величність поклав вінок до могили Невідомого солдата у парку Вічної слави, поспілкувався з мешканцями спеціалізованого закладу для літніх людей. Крім Києва, на той час спадкоємець британського престолу побував у Севастополі, де відвідав поле Балаклавської битви та Британський військовий меморіал.


Принц Вельський Чарльз у парку Вічної слави. Київ. 1996 рік. Фото Валерія Соловйова



Фото Валерія Соловйова


Принц Вельський Чарльз (у центрі) у парку Вічної слави. Київ. 1996 рік. Фото Валерія Соловйова


Принц Вельський Чарльз під час церемонії покладення вінка до могили Невідомого солдата. Київ. 1996 рік. Фото Валерія Соловйова


Фото Валерія Соловйова


Принц Вельський Чарльз вітає диригента військового оркестру в парку Вічної слави. Київ. 1996 рік. Фото Валерія Соловйова


Принц Вельський Чарльз тисне руку Катерині Левищенко в будинку престарілих та інвалідів. Київ. 1996 рік. Фото С. Долженко



Принц Чарльз зустрівся з персоналом, що обслуговує будинок престарілих та інвалідів. Київ. 1996 рік. Фото С. Долженко

Старший син королеви Сполученого Королівства Великої Британії та Північної Ірландії Єлизавети ІІ Чарльз, який досі носив титул принца Вельського, після смерті королеви взяв собі королівське ім’я Чарльз ІІІ.
73-річний Чарльз був наступним у черзі на престол упродовж семи десятиліть. Це вважається найдовшим періодом очікування престолу в історії Британської монархії.
Новий британський король народився 14 листопада 1948 року в Букінгемському палаці в Лондоні за правління його діда за материнською лінією Георга VI. Він став первістком принцеси Єлизавети, яку коронували, коли Чарльзу було чотири роки, і Філіпа, герцога Единбурзького.
Як повідомлялося, королева Великої Британії Єлизавета II померла 8 вересня на 96-му році життя.