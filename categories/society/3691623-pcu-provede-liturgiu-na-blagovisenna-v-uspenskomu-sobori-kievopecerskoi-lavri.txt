Православна церква України проведе літургію на свято Благовіщення в Успенському соборі Києво-Печерської Лаври.

Як передає Укрінформ, про це повідомила пресслужба ПЦУ.
"З нагоди великого світлого свята Благовіщення Пресвятої Богородиці в Києво-Печерській Лаврі звершуватиметься урочисте богослужіння. Запрошуємо всіх вірних долучитися до святкової Божественної літургії, яка розпочнеться 7 квітня, у п’ятницю, в головному соборі Лаври о 9:00", — ідеться в повідомленні.
ПЦУ запрошує вірян долучитися до спільної молитви за український народ, захисників та перемогу України.
Як повідомлялося, національний заповідник "Києво-Печерська лавра" розірвав договір про оренду з Українською православною церквою московського патріархату з 29 березня 2023 року.
Фото: www.pomisna.info