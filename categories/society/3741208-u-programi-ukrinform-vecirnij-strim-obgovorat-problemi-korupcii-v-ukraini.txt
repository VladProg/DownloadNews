Сьогодні, 28 липня, о 20.00 на Youtube-каналі Ukrinform TV виходить чергова програма "Укрінформ: Вечірній стрім". Її тема - "Здолати корупцію: місія (не) можлива".

Як очікується, виконавча директорка Центру протидії корупції Дар’я Каленюк та заступник керівника Головного підрозділу детективів-керівник Другого підрозділу детективів НАБУ Олександр Скомаров обговорять проблеми корупції в України, зокрема: які масштаби корупції в Україні та чи реально її подолати; чи вплинуть корупційні скандали у країні на міжнародну допомогу; які є виклики перед НАБУ та іншими антикорупційними органами тощо.


Ведучий - журналіст Василь Самохвалов.
"Укрінформ: вечірній стрім" виходить в ефір щопонеділка і щоп’ятниці о 20:00 на Youtube-каналі Ukrinform TV. Це програма, де провідні експерти країни обговорюють актуальні події світу та України.