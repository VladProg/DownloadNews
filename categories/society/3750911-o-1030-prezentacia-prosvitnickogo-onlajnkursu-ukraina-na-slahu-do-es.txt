21 серпня о 10:30 відбудеться презентація безплатного просвітницького онлайн-курсу “Україна на шляху до ЄС”.

Організатори: Медіацентр Україна – Укрінформ.
Спікери:

Василь Сегін - виконавчий директор ГО “Мережа захисту національних інтересів АНТС”;
Олена Сас - координаторка напряму “Європейські студії АНТС”;
Дмитро Шимків - лектор курсу;
Кирило Довгопол - бета-тестер курсу, студент університету Ахі Евран (Туреччина); представник освітньої платформи Prometheus.

Чому це цікаво?
Курс стартує 22 серпня 2023 року на відкритій освітній платформі “Prometheus”. Його мета:

підготовка нової державницької еліти, мережі фахівців нового покоління, що працюватимуть на благо України на шляху інтеграції до Європейського Союзу, будучи частиною державних та громадянських інституцій;
ознайомлення широкого кола громадян із різноманітними питаннями та темами, дотичними до євроінтеграції.

Онлайн-лекції читають топові професійні політики, експерти, інтелектуали, дипломати, інноватори. Серед лекторів: Андрюс Кубілюс - депутат Європейського парламенту, прем’єр-міністр Литви у 1999-2000 та 2008-2012 роках, Дмитро Шимків – український топменеджер з інновацій; Раса Юкнявічене – віцепрезидентка групи Європейської народної партії в Європарламенті, колишня голова парламентської асамблеї НАТО, міністр оборони Литви у 2008-2012 роках та інші поважні експерти.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу, а також YouTube-каналі Ukraine Media Center Ukrinform та на фейсбук-сторінці Ukraine Media Center Ukrinform.