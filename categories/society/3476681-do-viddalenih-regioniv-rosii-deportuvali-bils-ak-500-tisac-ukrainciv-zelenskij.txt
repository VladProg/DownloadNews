Понад 500 тисяч українців депортовано до віддалених регіонів російської федерації.

Про це Президент України Володимир Зеленський повідомив під час виступу перед парламентом Ісландії, передає кореспондент Укрінформу.
«Уже більше 500 тисяч наших людей депортовано в росію. Їх змусили туди поїхати. У них забирають усе. Забирають документи. Їх залишають без засобів зв’язку. Їх відправляють у віддалені регіони чужої землі, віддалені регіони росії. Намагаються там асимілювати сили 500 тисяч депортованих людей», - сказав Президент.
Зеленський наголосив, що це величезна кількість, яка навіть перевищує загальну кількість населення Ісландії.
Як повідомляв Укрінформ із посиланням на заяву Уповноваженої Верховної Ради з прав людини Людмили Денісової, російські загарбники депортували до російської федерації вже близько 1 млн українців, з яких 182 тисячі – діти.
Фото: ОП