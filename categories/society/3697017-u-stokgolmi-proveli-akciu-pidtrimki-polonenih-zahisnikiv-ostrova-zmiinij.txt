На площі Сергеля в центрі Стокгольму 16 квітня влаштували акцію на підтримку захисників острова Зміїний, які понад рік знаходяться у полоні.

Про це у Фейсбуці повідомила спільнота Захисники Зміїного і розмістила відео проведення акції, передає Укрінформ.
«В Україні Великдень є одним із головних родинних свят. У цей день діти часто відвідують батьків, родини збираються великими компаніями за столом. Але все змінилося. І це вже другий Великдень, який доречно було б назвати сумним. І ми всі сьогодні тут, щоб світ не забував про ціну, яку день у день платить Україна за свою свободу», - йдеться в повідомленні.

В спільноті також зазначили, що вже другий Великдень поспіль 36 сімей захисників Зміїного чекають повернення додому своїх рідних, які знаходяться у ворожому полоні з першого дня повномасштабної війни.






У Стокгольмі провели акцію підтримки полонених захисників острова Зміїний / Фото: Androsova








































Як повідомлялося, Україна та росія провели Великодній обмін полоненими - додому повернулися 130 українських захисників.