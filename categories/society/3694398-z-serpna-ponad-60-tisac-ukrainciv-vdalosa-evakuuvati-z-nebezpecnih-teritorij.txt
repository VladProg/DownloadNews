Понад 60 тисяч українців вдалося евакуювати з небезпечних територій України протягом останніх 8 місяців.

Про це повідомляє Укрінформ із посилання на сайт Міністерства з питань реінтеграції тимчасово окупованих територій
«Зокрема, з серпня 2022 року триває обов’язкова евакуація з Донеччини. Таким чином за 8 місяців до безпечних регіонів перемістилися більше ніж 60 тисяч громадян. Серед них – понад 7 тисяч дітей і більш як 2,5 тисячі маломобільних», - йдеться у повідомленні.
Також триває евакуація з деокупованих територій, яка розпочалася восени минулого року. В її межах з Харківщини за 7 місяців виїхали майже 25 тисяч людей. З нещодавно звільнених територій Херсонщини за 5 місяців евакуювалася понад 21 тисяча громадян.
Для централізованого переміщення громадян у безпечні регіони України завчасно проводиться підготовка і планується проведення усіх заходів.
Як повідомлялося, якщо людина планує евакуюватися, то може звертатись на цілодобову гарячу лінію Мінреінтеграції: 15-48. Для повідомлень через месенджери WhatsApp/Telegram/Viber діє номер: (096) 078-84-33.