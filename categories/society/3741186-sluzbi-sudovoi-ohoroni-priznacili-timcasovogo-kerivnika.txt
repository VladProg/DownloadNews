Вища рада правосуддя (ВРП) поклала виконання обов’язків голови Служби судової охорони на Павла Трясуна не довше, ніж до 30 листопада 2023 року.

Як передає Укрінформ, про це інформують у ВРП.
“Вища рада правосуддя вирішила покласти з 31 липня 2023 року тимчасово, до призначення у встановленому порядку голови Служби судової охорони, але не довше ніж до 30 листопада 2023 року, виконання обов’язків голови Служби судової охорони на Трясуна Павла Ростиславовича”, - ідеться в повідомленні.
Як повідомлялося, напередодні Вища рада правосуддя оголосила конкурс на посаду голови Служби судової охорони.
Посада голови Служби судової охорони вакантна з липня 2022 року, коли було звільнено з відповідної посади Валерія Бондаря.