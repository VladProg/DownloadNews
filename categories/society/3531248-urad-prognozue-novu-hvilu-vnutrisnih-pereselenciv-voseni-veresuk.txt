Напередодні опалювального сезону прогнозується нова хвиля внутрішніх переселенців зі східних у західні області.

Про це вона віцепрем'єр-міністрка - міністерка з питань реінтеграції тимчасово окупованих територій України Ірина Верещук сказала в ефірі телемарафону, передає Укрінформ.
Зокрема, вона наголосила, що Запорізька область та Енергодар фактично відрізані від газопостачання. У керівництва області наразі немає можливості відновити постачання.
«Тільки 4,5 млн. внутрішньо переміщених осіб зареєстровані, а майже 7 млн. є внутрішньо переміщеними особами. Ми також прогнозуємо нову хвилю переміщень зі сходу на захід країни», - заявила Верещук.
Міністерка зазначила, що уряд веде роботу над тим, щоби переселенці були розміщені в комфортних умовах. Найімовірніше, їх розміщуватимуть у навчальних закладах та гуртожитках.
Верещук повідомила, що уряд допомагатиме місцевій владі організувати розміщення переселенців та організувати опалення.
"UNICEF, ООН, інші міжнародні організації, які допомагатимуть ваучерами на опалення, допомагатимуть вугіллям, дровами та іншим. Ми взялися координувати цей процес і сподіваюся, що невдовзі буде результат», - повідомила Верещук.

Як раніше повідомляло агентство, Міністерство розвитку громад і територій напрацьовує концепцію державної соціальної програми забезпечення житлом українців, які внаслідок російської агресії залишилися без домівок.