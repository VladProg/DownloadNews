Найтитулованіший кобель німецької вівчарки чотирирічний Карбон став рекордсменом України за кількістю завойованих нагород.

Як повідомляє кореспондент Укрінформу, рекорд зареєстрували в Києві.
“Історія його виступів почалася давно. Перший раз він виступив в Інтеркласі, коли йому було всього 17 місяців. Нині Карбон має 35 нагород, з яких найбільша нагорода України – інтерчемпіон. Два рази він здобував титул чемпіона України та інші престижні європейські нагороди”, – розповіла власниця собаки-рекордсмена Оксана Тонкаль.






Пес Карбон встановив рекорд України за кількістю завойованих нагород / Фото: Юлія Овсяннікова, Укрінформ











































Вона зазначила, що займається з Карбоном щодня, інколи – двічі на добу, перед чемпіонатами намагаються тренуватись якомога більше. За словами власниці, перелік усіх титулів Карбону займає більше пів аркуша, в Україні собака не пропускав жодного конкурсу, а під час виступів за кордоном завжди займав перші місця у найпрестижніших міжнародних екстер’єрних виставках. Зокрема, першу перемогу він здобув у Молдові та Румунії. Нині у списку досягнень вівчарки 35 найпрестижніших титулів, завойованих у 20 країнах світу.
Як повідомляв Укрінформ, у Києві відбулась друга церемонія нагородження службових собак, які проходять службу в органах сектору безпеки і оборони України.