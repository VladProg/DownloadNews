У ніч із 15 на 16 червня робота єдиних та державних реєстрів може бути нестабільною через планове технічне оновлення програмного забезпечення.

Як передає Укрінформ, про це інформують у Національних інформаційних системах у Фейсбуці.

“З 00:00 до 08:00 16.06.2023 ДП "НАІС" буде проводити планові технічні роботи з оновлення програмного забезпечення Єдиного державного реєстру юридичних осіб, фізичних осіб-підприємців та громадських формувань, вебпорталу електронних послуг «Он-лайн будинок юстиції», а також Системи автоматизації обробки скарг на рішення, дії або бездіяльність державного реєстратора, суб’єктів державної реєстрації, територіальних органів Міністерства юстиції України”, - йдеться у повідомленні.
Як зазначається, у цьому зв’язку у вказаний період робота єдиних та державних реєстрів, створення та забезпечення функціонування яких належить до компетенції Міністерства юстиції України, може бути нестабільною.