Піротехніки Державної служби з надзвичайних ситуацій за минулу добу виявили, вилучили та знешкодили 2 тисячі 312 вибухонебезпечних предметів, зокрема одну авіаційну бомбу.

Як передає Укрінформ, про це ДСНС повідомляє в Телеграмі.
Піротехнічні підрозділи залучалися минулої доби 231 раз, обстежили територію площею 142 га.
Усього від початку повномасштабного вторгнення росії було знешкоджено 112 тис. 905 вибухонебезпечних предметів та 593,4 кг вибухової речовини, у тому числі 1 тис. 976 авіаційних бомб.
Загалом обстежено територію площею 21 тис. 850 га.
Як повідомляв Укрінформ, за словами начальника управління організації піротехнічних робіт та гуманітарного розмінування ДСНС Олега Бондара, розмінування українських територій може тривати від 5 до 10 років.
Фото: ДСНС