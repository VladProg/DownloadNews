Поліцейські-кінологи зі Сполучених Штатів Америки передали прикордонникам бронежилети для службових собак.

Як передає Укрінформ, про це Міністерство внутрішніх справ повідомляє в Телеграмі.
"За кордоном чотирилапі поліцейських, прикордонників та саперів обов'язково мають бронежилети. Тепер і наші чотирилапі помічники, які залучатимуться на службу в небезпечних районах, будуть захищені", - ідеться в повідомленні.
Такий жилет не заважає рухатися, захищає собаку від уламків, вогнепальної та холодної зброї, від ударів камінням та палицями.
Як повідомляв Укрінформ, раніше службові собаки прикордонників отримали волонтерську допомогу з Польщі зокрема корм, медикаменти, спорядження.