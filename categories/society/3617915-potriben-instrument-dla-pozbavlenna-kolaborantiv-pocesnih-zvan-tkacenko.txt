Міністр культури та інформаційної політики Олександр Ткаченко сподівається, що найближчим часом буде створений інструмент для того, щоб позбавляти колаборантів почесних звань.

Про це він заявив у Херсоні, відповідаючи на запитання кореспондента Укрінформу.
«Зараз у парламенті якраз знаходиться проєкт закону, який дозволяє позбавляти звань за поданням тих закладів чи тих органів влади, які подавали на ці звання», - зазначив міністр.
Він сподівається, що найближчим часом такий інструмент запрацює.
Як повідомлялося, артистів-колаборантів Херсонського обласного академічного музично-драматичного театру ім. М.Куліша звільнили ще в червні. А позбавити почесних звань поки не можуть.