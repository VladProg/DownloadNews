У Софії Київській відбулася зустріч духовенства Православної церкви України (ПЦУ) та Української православної церкви (УПЦ).

Як передає Укрінформ, про це міністр культури та інформаційної політики Олександр Ткаченко повідомив у Фейсбуці.
«Крига скресла! Сьогодні, коли війна ставить перед нами нові виклики, все зайве залишається позаду. Вчора, у день пам'яті Блаженнішого митрополита Володимира, на території Софії Київської відбулася історична зустріч духовенства Православної церкви України та Української православної церкви. Долати розділення, служити народу України та будувати наш спільний дім - наші спільні цілі», - заявив Ткаченко.

Міністр заявив, що вірить, що ця зустріч - це початок «нового, мудрого, сильного шляху наших церков заради вільного й мирного майбутнього України».
Як зауважив Ткаченко, Міністерство культури та інформаційної політики і Державна служба України з етнополітики та свободи совісті всіляко цьому сприятимуть.

Як повідомляв Укрінформ, за 100 днів повномасштабного вторгнення рф до Православної церкви України з УПЦ московського патріархату перейшли понад 600 громад.
Фото: Ткаченко/ФБ