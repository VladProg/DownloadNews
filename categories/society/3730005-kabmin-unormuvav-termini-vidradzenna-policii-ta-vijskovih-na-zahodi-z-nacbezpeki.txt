Кабінет Міністрів унормував терміни відрядження поліцейських і військовослужбовців на здійснення заходів із забезпечення національної безпеки й оборони України.

Про це у Телеграмі поінформував уповноважений Кабінету Міністрів у Верховній Раді Тарас Мельничук, передає Укрінформ.
“Встановлено, що строк відрядження військовослужбовців, поліцейських, осіб рядового і начальницького складу та працівників, які в особливий період направляються в межах України в райони воєнних (бойових) дій для участі у здійсненні заходів із забезпечення національної безпеки і оборони, відсічі і стримування збройної агресії РФ, забезпеченні їх здійснення, перебуваючи безпосередньо в районах та у період здійснення зазначених заходів, а також здійснення заходів із забезпечення правопорядку на деокупованих територіях та на державному кордоні, не повинен перевищувати період здійснення таких заходів”, - йдеться в дописі.
Як повідомлялося, 16 травня 2023 року уряд вніс зміни до постанови про норми харчування військовослужбовців ЗСУ та низки правоохоронних підрозділів.