Поліграфкомбінат “Україна” готується відновити довоєнні темпи виготовлення паспортних документів.

Як повідомляє Укрінформ із посиланням на сайт Міністерства з питань реінтеграції тимчасово окупованих територій, уряд ухвалив постанову, яка дозволяє тимчасово виготовляти паспорти з новими чипами без електронного підпису.

«Це значно спростило й прискорило процес. Одним з безпосередніх ініціаторів та драйвером процесу стало Міністерство з питань реінтеграції, що отримало чимало звернень від людей, які місяцями очікують на документи», - зазначили у відомстві.

Сотні тисяч громадян, серед яких є багато переселенців, зможуть нарешті одержати документи з новими чипами якнайшвидше. Їх виготовлятимуть, допоки триватиме воєнний стан.
Після війни зазначені документи залишаться дійсними.
З 24 лютого в Україні триває повномасштабна російська воєнна агресія.
Фото: minre.gov.ua