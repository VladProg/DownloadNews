Міністерство цифрової трансформації України оприлюднило добірку сервісів для пошуку роботи в Україні.

Як передає Укрінформ, про це Мінцифри повідомляє в Телеграмі.
"Війна змусила мільйони українців покинути свій дім і роботу та переміститися до більш безпечних регіонів України. У багатьох виникла потреба шукати вакансії на новому місці, щоб не залишитися без грошей. Тож пропонуємо добірку онлайн-сервісів, які допоможуть за кілька кліків знайти роботу", - ідеться у повідомленні.
Актуальні вакансії в Черкаській області можна знайти в Telegram-каналі https://t.me/cherkasyWork.
Щоб знайти роботу у Рівненській області можна долучитися до каналу https://t.me/work_in_Rivne_region.
Якщо людина опинилася у Волинській області, шукати роботу слід тут: https://t.me/employer_volyn.
Актуальні вакансії в Тернопільській області можна знайти на каналі https://t.me/work_in_Ternopil_region.
Вакансії від перевірених роботодавців у Львові: https://t.me/jobslviv.
Щоб знайти роботу у Полтавській області слід перейти за посиланням https://t.me/Polt_robota.
У Кременчуку створений канал для допомоги з працевлаштуванням містянам та внутрішньо переміщеним особам https://t.me/work_kremen.
Також можна відвідати сервіс для пошуку віддаленої роботи з будь-якого куточка країни, де понад 1600 роботодавців готові працевлаштувати українців: https://employukraine.org/.
Як повідомляв Укрінформ, наприкінці березня Уряд розпочав низку програм з підтримки вимушених переселенців, які залишили житло і втратили роботу через проведення активних бойових дій.
Зокрема, для підтримки внутрішньо переміщених осіб на території України передбачена щомісячна допомога від держави в розмірі 2000 гривень на місяць для дорослого і 3000 гривень на місяць для дітей та осіб з інвалідністю.