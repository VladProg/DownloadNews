Головний рабин України Моше Реувен Азман оприлюднив світлини своїх онуків, які були змушені переховуватися від терористичних атак військ РФ в Україні на початку повномасштабної війни, а тепер ховаються від атак бойовиків ХАМАСу в Ізраїлі.

Як передає Укрінформ, про це він написав у соцмережі X (колишній Твіттер).


At the first photo, my grandchildren are hiding from the rockets of russian terrorists in the Kyiv region, in the first days of the terrible invasion in Ukraine

Later, together with thousands of people, we evacuated them to Israel and Europe

In the second photo, the same… pic.twitter.com/JSBvkX6Alr
— Chief Rabbi Of Ukraine Moshe Azman (@RabbiUkraine) October 11, 2023

Як зазначив Азман, на першому фото його онуки ховаються від ракет російських терористів на Київщині у перші дні повномасштабного вторгнення РФ в Україну. Пізніше їх разом з тисячами інших людей евакуювали до Ізраїлю та Європи.
На другому фото зображені ті самі діти, але тепер вони ховаються від ракет терористів з ХАМАС.
"Два різні куточки світу, але такий спільний біль та боротьба... У мене розривається серце, коли я бачу ці обличчя, але я вірю, що світло правди та віри прийде до нас через ці випробування", – написав Азман.
"Молю Всевишнього, щоб він спрямував свій гнів та лють на кожного, хто причетний до терору проти мирного населення!" – йдеться у дописі.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
На цей час відомо про 1200 загиблих ізраїльтян, близько 3000 зазнали поранень. Доля 150 осіб, викрадених та вивезених до Сектору Гази, не відома.
Ізраїль офіційно оголосив стан війни та мобілізував 300 тисяч резервістів для відповіді на терористичну атаку і вторгнення ХАМАСу.
США, ЄС, Україна та інші держави засудили атаки по Ізраїлю.