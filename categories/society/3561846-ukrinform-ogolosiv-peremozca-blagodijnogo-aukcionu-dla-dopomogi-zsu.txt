Аукціон з продажу ляльки-талісмана, чарівного гусака Бориса Джонсона завершено

Протягом трьох днів з 29 по 31 серпня у соцмережах Укрінформу тривав благодійний аукціон "Придбай гусака Джонсонюка - врятуй рядову Юлію". Нагадаємо, мета збору — купівля тепловізора для укрінформівки Юлії Овсяннікової, яка служить у Бучанській територіальній обороні. Тепловізор — очі партизан, вночі вони без нього як на долоні.
Переможцем аукціону стало видавництво "Саміт-книга", яке зробило найвищу ставку - 10 тисяч гривень. Найближчим часом ми зв'яжемося з видавництвом і домовимося про вручення лялькової копії британського прем'єра.