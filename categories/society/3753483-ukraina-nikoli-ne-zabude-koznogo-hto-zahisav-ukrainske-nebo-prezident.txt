Вже 30 років в останню суботу серпня своє професійне свято відзначають працівники та працівниці української авіації, і військової, і цивільної, тож сьогодні їм є за що подякувати.

Про це у своєму вечірньому зверненні зазначив Президент Володимир Зеленський, передає Укрінформ.
Президент також додав, що в цей день одних лише слів подяки недостатньо, адже сьогодні стало відомо про загибель на Житомирщині трьох пілотів.
«Троє льотчиків загинули. Серед них Андрій Пільщиков, позивний – Juice. Український офіцер, один із тих, хто дуже допомагав нашій державі. Дуже! Мої співчуття рідним та близьким, усім, хто знав хлопців», - зазначив Зеленський.
Наразі триває розслідування того, що сталося. Деталі будуть повідомлені згодом.
«Україна ніколи не забуде кожного, хто захищав українське небо», - сказав Президент.

Як повідомлялося, 25 серпня в авіакатастрофі у Житомирській області зіштовхнулись два навчально-бойові літаки Л-39, загинули троє пілотів. У Повітряних силах зазначили, що серед загиблих – відомий пілот 40-ї бригади тактичної авіації на позивний Juice.