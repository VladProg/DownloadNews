В Україні лікарні будуть повністю забезпечені киснем у разі необхідності під час чергового спалаху COVID-19.

Як передає Укрінформ, про це заявив перший заступник міністра охорони здоров’я Олександр Комаріда, повідомляє МОЗ.
“Українські виробники та постачальники готові забезпечувати заклади охорони здоров’я киснем у разі необхідності під час чергового спалаху COVID-19", - ідеться в повідомленні.
Зазначається, що МОЗ відпрацьовуватиме запити виробників у разі необхідності спрощеного перевезення кисню для постачання з-за кордону. Також зараз розглядається питання про зарахування кисневих виробництв до об’єктів, які забезпечують життєдіяльність населення.
Як повідомляв Укрінформ, в Україні для лікування пацієнтів, які хворіють COVID-19, є близько 40 тис. ліжок, 39 тис. з яких з підведеним киснем.