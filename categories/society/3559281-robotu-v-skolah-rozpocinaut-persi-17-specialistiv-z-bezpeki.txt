Перші 17 спеціалістів з безпеки в освітньому середовищі поїдуть в різні області України.

Як передає Укрінформ, про це повідомляє пресслужба МВС у Телеграмі з посиланням на міністра внутрішніх справ Дениса Монастирського.
"Школа сьогодні є найважливішим із фокусів безпеки в громаді. Спеціалісти з безпеки в освітньому середовищі будуть слідкувати за тим, щоб діти вчасно спускалися в укриття під час повітряних тривог, а також вчити дітей правилам безпечної поведінки", - сказав Монастирський.

Він зазначив, що перші 17 спеціалістів з безпеки поїдуть в різні області України, в 17 громад.

Як повідомлялося, фахівців урядових «гарячих ліній» навчатимуть надавати першу психологічну допомогу.