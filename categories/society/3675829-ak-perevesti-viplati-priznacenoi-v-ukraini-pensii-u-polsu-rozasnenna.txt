Міністерство з питань реінтеграції тимчасово окупованих територій спільно з Пенсійним фондом України підготували для українських пенсіонерів, які тимчасово перебувають у Польщі, роз’яснення щодо того, як можна перевести свої пенсії.

Про це повідомляє Укрінформ із посилання на сайт відомства.
«Це питання порушувалося під час низки нарад з обговорення актуальних проблем українських шукачів притулку у Польщі», - зазначили у відомстві.
Роз’яснення стосується осіб, які вже отримували виплати пенсій в Україні. Вони можуть звернутися за призначенням пенсій двома способами: через особистий кабінет на веб-порталі електронних послуг ПФУ або через Установу соціального страхування Республіки Польща (ZUS). Для цього необхідно мати певний пакет документів.
Покрокова інструкція того, як це зробити та які саме документи необхідно подати, є в інфографіці.
Фото: sud.ua