Міністр внутрішніх справ Чехії Віт Ракушан засудив напад на двох українок у місті Пласи через їхню національність.

Як передає Укрінформ, про це повідомляє Радіо Прага.
За словами Ракушана, цей напад був огидним, і, додав, що політична відповідальність за нього лежить на тих, хто поширює мову ворожнечі щодо українців у Чехії.
Зазначається, що нині поліція розслідує інцидент, який стався в неділю, 13 серпня, у місті Пласи, на північ від Плзеня.
Згідно з новиною від видання Novinky.cz, 10 днів тому водій, зупинився біля двох жінок, які сиділи й балакали на узбіччі дороги, і запитав, чи вони є громадянками України.
Після того, як вони йому ствердно відповіли, він почав жорстоко на них нападати. Молодша з них, 34-річна, потрапила до лікарні з відкритим переломом щелепи, переломом вилиці та переломом носа.
Як повідомляв Укрінформ, у червні президент Чехії Петр Павел запросив до своєї резиденції в Празькому Граді дівчинку з України, яку образили чеські однокласники.