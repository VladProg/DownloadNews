У Державній службі спеціального зв'язку та захисту інформації України попереджають про кібератаку на державні організації.

Як передає Укрінформ, про це Держспецзв'язку повідомляє у Телеграмі.
«Урядова команда реагування на комп'ютерні надзвичайні події України CERT-UA попереджає про нові небезпечні електронні листи з файлом «зміни оплати праці з нарахуваннями.docx», які отримували працівники державних організацій України», - ідеться в повідомленні.
Відкриття документа загрожує ураженням комп'ютера шкідливою програмою Cobalt Strike Beacon.
Зазначається, що CERT-UA ініційовано заходи із блокування доменного імені та відповідного серверу.
Як повідомляв Укрінформ, жителям тимчасово захоплених територій слід користуватися мобільними застосунками, побудованими на відкритому коді.