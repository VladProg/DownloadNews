Від початку року на адресу секретаріату Уповноваженого із захисту державної мови надійшло 1212 звернень громадян щодо порушень мовного закону.

Про це повідомляє пресслужба Уповноваженого, передає Укрінформ.
“Рекордсменом є Київ - 491 звернення. Далі йдуть Одещина - 184, Дніпропетровщина - 104, Харківщина - 95. Серед найбільших порушників - інтернет-магазини, а також сайти, через яких здійснюється обслуговування (450 звернень). 240 звернень стосувалися безпосередньо сфери обслуговування”, - уточнив Уповноважений із захисту державної мови Тарас Кремінь.
За його словами, сфера освіти і науки залишається серед найбільш чутливих. Від початку року зафіксовано 153 звернення щодо порушення мовного закону освітянами.
Як повідомлялося, в нашій країні діє понад 400 майданчиків для вивчення української мови.