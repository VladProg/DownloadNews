Державна служба України з надзвичайних ситуацій отримала 11 квадрокоптерів MATRICE 300 RTK із тепловізорами, акумуляторами та зарядними станціями для них.

Про це ДСНС повідомила в Телеграмі, передає Укрінформ.
Як зауважили у службі, отримані дрони суттєво посилять спроможність підрозділів попереджувати надзвичайні події та збільшити ефективність у роботі.

Передача техніки відбулася в Київській області в межах реалізації Плану спільних дій, затвердженого меморандумом про співпрацю між Державною службою з надзвичайних ситуацій та Міжнародним фондом "Партнерство за сильну Україну".
Сам проєкт профінансований урядами Великої Британії, Канади, Сполучених Штатів Америки, Фінляндії, Швеції та Швейцарії.
Як повідомляв Укрінформ, програма розвитку ООН у партнерстві з урядом Японії передала піротехнічним підрозділам Державної служби з надзвичайних ситуацій вісім спеціалізованих автомобілів класу Toyota Hilux Double Cabin.
Фото: ДСНС України