Понад 7,7 мільйона українців були змушені втікати зі своїх домівок з початку російського вторгнення в Україну.

Як передає Укрінформ із посиланням на Reuters, про це повідомила Міжнародна організація з міграції у четвер.
Така кількість людей становить 17% населення України.
Понад 600 тисяч осіб були змушені залишити домівки за перші 17 днів квітня.
Нова оцінка, проведена з 11 по 17 квітня, показала, що жінки становлять щонайменше 60% тих, хто втікає від бойових дій.
Також більш ніж половина внутрішньо переміщених осіб – переважно на сході України – повідомили про нестачу деяких продуктів харчування.
Як повідомлялося, за даними ООН, понад п'ять мільйонів людей втекли з України після російського вторгнення 24 лютого.