Цілодобовий марафон "Єдині новини", який об'єднав 6 найбільших телеканалів країни, став точкою опори для більшості українців.

Про це у Телеграмі повідомило Міністерство культури та інформаційної політики, передає Укрінформ.

"8760 годин безперервного мовлення, 365 днів поширення виключно правдивої інформації, 6 найбільших телеканалів країни. Рік тому телеканали ICTV, "Iнтер", "1+1", "Ми-Україна", "НСТУ" та "Рада" об’єднали зусилля задля створення єдиного інформаційного фронту для нашої перемоги. Так розпочав мовлення цілодобовий марафон «Єдині новини»", - йдеться уповідомленні.
У МКІП зазначили, що марафон став точкою опори для абсолютної більшості українців і залишається таким досі, має найвищий ступінь довіри та охоплення в інформаційному полі.
У міністерстві подякували всім, хто працює над телемарафоном, аби донести українцям правду.
Як повідомляв Укрінформ, Президент Володимир Зеленський заявив, що єдиний телемарафон є зброєю проти росії.
Від 24 лютого 2022 року розпочав мовлення національний телемарафон єдиних новин #UAразом. До створення новин долучаються Збройні сили України, РНБО, Офіс Президента та інші урядові структури, від яких залежить перебіг подій.
Телемарафон об'єднує майже 2000 журналістів, медійників і технічного персоналу.