У понеділок ввечері в румунському місті Неводарі автобус з українцями потрапив у ДТП.

Про це повідомляє Українська правда із посиланням на ЗМІ та румунську Генеральну інспекцію з надзвичайних ситуацій та джерела, передає Укрінформ.
В автобусі перебували близько 40 пасажирів з України. Транспортний засіб зачепив обмежувач висоти.
"6 дорослих доставлені до лікарні з травмами голови, верхніх та нижніх кінцівок. Ще 6 осіб отримали медичну допомогу на місці події та відмовилися від госпіталізації. На місці події працюють рятувальники та медики. Огляд постраждалих продовжується", - йдеться у повідомленні.
Як раніше повідомляло агентство, автобус з українцями потрапив у ДТП на півночі Італії. В результаті до лікарень доправили чотирьох українців.
Фото: digi24.ro