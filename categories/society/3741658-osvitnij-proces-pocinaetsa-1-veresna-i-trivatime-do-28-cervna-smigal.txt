Кабінет Міністрів на засіданні у п'ятницю встановив тривалість нового навчального року з 1 вересня 2023 р. до 28 червня 2024 р.

Про це повідомив у Телеграмі постійний представник Кабміну у Верховній Раді Тарас Мельничук, передає Укрінформ.
"Установлено в закладах загальної середньої освіти тривалість 2023/2024 навчального року з 1 вересня 2023 до 28 червня 2024. Доручено обласним та Київській міській військовим адміністраціям за участю засновників закладів загальної середньої освіти забезпечити організацію початку навчального року залежно від безпекової ситуації в кожній окремій адміністративно-територіальній одиниці", - написав Мельничук.
Як повідомлялося, навчальний рік 2022/2023 тривав, згідно з постановою Кабміну "Про початок навчального року під час дії правового режиму воєнного стану в Україні", з 1 вересня 2022 р. по 30 червня 2023 року.