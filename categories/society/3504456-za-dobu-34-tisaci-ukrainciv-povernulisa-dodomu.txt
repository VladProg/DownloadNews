За добу до України прибуло 34 тис. українців.

Про це в Телеграмі повідомляє Державна прикордонна служба, передає Укрінформ.
"До України за минулу добу прибули 38 тисяч осіб, 34 тисячі з них – українці", - йдеться у повідомленні.
Також, за даними ДПСУ, за минулу добу з України вибули понад 38 тисяч осіб. Майже 24 тисячі з них перетнули кордон з Польщею, решта прослідували до Словаччини, Угорщини, Румунії та Молдови.
Загалом добу 10 червня західні кордони України з ЄС та Молдовою перетнули майже 77 тисяч осіб та більше ніж 19 тисяч транспортних засобів.
Оформлено 170 вантажівок з гуманітарною допомогою.
Як повідомляв Укрінформ, із суміжними країнами прикордонники погодили "зелені" коридори для першочергового пропуску в Україну бензовозів.