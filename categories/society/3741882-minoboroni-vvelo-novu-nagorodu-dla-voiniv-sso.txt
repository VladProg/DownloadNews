Для воїнів Сил спеціальних операцій Збройних сил України введена нова нагорода від Міністерства оборони - "Хрест Сил спеціальних операцій".

Як передає Укрінформ, про це Міноборони повідомляє у Телеграмі.
Медаллю "Хрест Сил спеціальних операцій" нагороджуються військовослужбовці та працівники Сил спеціальних операцій Збройних Сил України за: бездоганну службу, старанність, розумну ініціативу; високі особисті досягнення у службовій діяльності; відмінні особисті показники у бойовій підготовці; видатні заслуги та значний особистий внесок у справу розвитку Сил спеціальних операцій Збройних Сил України.

Першим цю нагороду отримав Командувач Сил спеціальних операцій Збройних Сил України бригадний генерал Віктор Хоренко.
Як повідомляв Укрінформ, в Україні 29 липня відзначається День Сил спеціальних операцій ЗСУ.
Фото: mil.gov.ua