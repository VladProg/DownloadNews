У чеській столиці Празі відбувся мітинг-перфоманс, метою якого було привернення уваги всього світу до трагедії, яку переживає південь України через теракт Росії.

Як передає Укрінформ, про це у Фейсбуці повідомляє посольство України в Чехії.
«В Празі відбувся мітинг-перфоманс, метою якого було привернення уваги всього світу до трагедії, яку переживає південь України», - заявили в дипмісії і оприлюднили фото з акції.






У Празі провели акцію, щоб привернути увагу до теракту росіян на Каховській ГЕС / Фото: Embassy of Ukraine in Prague














































Зазначається, що тисячі людей втратили домівки та перебувають у постійній небезпеці внаслідок підриву російськими терористами Каховської ГЕС - теракту, який росіяни скоїли проти цивільного населення України.
«Світ має рішуче реагувати на наймасштабнішу екологічну катастрофу», - йдеться у дописі посольства.
Як повідомлялося, російські війська в ніч проти 6 червня здійснили підрив Каховської ГЕС. Триває евакуація населення з районів затоплення.
Розпочато розслідування за статтею "екоцид".
Міністр захисту довкілля та природних ресурсів України Руслан Стрілець заявив, що орієнтовна сума збитків довкіллю через підрив Каховської ГЕС уже перевищує 55 млрд грн.