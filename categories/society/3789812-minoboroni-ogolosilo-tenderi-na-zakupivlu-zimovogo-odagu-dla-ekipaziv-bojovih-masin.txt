У Міністерстві оборони стартували тендери на закупівлю одягу для екіпажів бойових машин.

Як передає Укрінформ, про це Міністерство оборони України повідомляє у Телеграмі.
«Розпочалися тендери на закупівлю зимових курток та штанів для екіпажів бойових машин для ЗСУ. Торги проходитимуть за спрощеною процедурою», - йдеться у повідомленні.
Інформація про тендери доступна за посиланнями:

https://tender.uub.com.ua/tender/UA-2023-11-21-007999-a/;
https://tender.uub.com.ua/tender/UA-2023-11-21-007722-a/.

Окрім одягу, сьогодні почалися торги на закупівлю казармених матраців. Очікувана вартість одного матрацу – 4080 гривень. За ходом торгів можна стежити за посиланням.
Наразі триває період уточнень. Постачальник до подання пропозицій може звернутись з питанням до замовника. Цінові пропозиції компанії зможуть надсилати з 25 до 30-го листопада.
Про старт аукціону за згаданими лотами Міністерство оборони повідомить окремо.
Наразі завершено торги із закупівлі жіночої форми. Триває підписання договорів із постачальниками. Сума договорів, за якими Міноборони закуповуватиме жіночу форму – на 300 тисяч гривень нижча за очікувану.
Як повідомляв Укрінформ, Міністерство оборони прагне, щоб 100% забезпечення Збройних сил України було українського виробництва.