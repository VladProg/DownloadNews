Кабінет Міністрів схвалив проєкт Закону «Про внесення змін до Закону України «Про військовий обовʼязок і військову службу», яким пропонується зменшити граничний вік перебування громадян на військовому обліку призовників з 27 до 25 років.

Про це за підсумками засідання уряду 5 травня повідомив у Телеграмі постійний представник Кабінету Міністрів у Верховній Раді Тарас Мельничук, передає Укрінформ.
"Законопроєктом передбачено внесення змін до статей 15, 18, 18-1, 37 ЗУ «Про військовий обовʼязок і військову службу», спрямованих на зменшення граничного віку перебування громадян на військовому обліку призовників з 27 до 25-річного віку", - йдеться у повідомленні.
Як повідомляв Укрінформ, Кабінет Міністрів схвалив проєкт Закону «Про внесення змін до деяких законодавчих актів України щодо регулювання діяльності у сфері охорони життя та пошуку і рятування людей на морі».