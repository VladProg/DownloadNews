22 червня об 11:00 - брифінг на тему: «Від Брянська до Іркутська: що відбувається з українськими полоненими за стінами російських в'язниць».

Організатори: Медіацентр Україна - Укрінформ.

Спікери: Тетяна Катриченко - координаторка Медійної ініціативи за права людини (МІПЛ); Марія Климик - журналістка-розслідувачка Медійної ініціативи за права людини (МІПЛ); Андрій Яковлєв - юрист, експерт Медійної ініціативи за права людини (МІПЛ); Ірина Латиш - родичка військовополоненого; Наталя Єпіфанова - голова ГО «Вояцький визвіл», родичка військовополоненого.
Формат заходу – офлайн (Зала 1).
Дивіться на YouTube-каналі Укрінформу.


Чому це важливо?
Ґрунтуючись на опитуваннях військовослужбовців, звільнених із полону, Медійна ініціатива за права людини (МІПЛ) ідентифікувала і нанесла на мапу 42 місця утримання військовополонених в РФ — слідчі ізолятори і виправні колонії.
У новому аналітичному матеріалі організація детально описує десять із них. Це місця, в яких утримується чи не найбільша кількість військовополонених, в яких вчиняється велика кількість воєнних злочинів. Аналізуючи зібрані свідчення, МІПЛ побачила системність політик і методів поводження з українськими полоненими, які застосовує Росія. Вони спільні для всіх місць утримання.
Під час заходу експерти МІПЛ, яка входить до коаліції «Україна. П’ята ранку», презентують аналітику по місцях і умовах утримання Росією українських військовополонених. Також на заході будуть присутні родичі військовополонених.