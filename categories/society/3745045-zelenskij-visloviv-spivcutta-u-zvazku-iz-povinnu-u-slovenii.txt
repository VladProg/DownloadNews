Президент України Володимир Зеленський висловив співчуття у зв'язку із повінню в Словенію.

Про це глава держави написав у Твіттері, передає Укрінформ.
"Висловлюю щирі співчуття дружній Словенії у зв’язку з повінню, що триває та вже призвела до масштабних руйнувань і людських жертв", - зазначив Зеленський.
Він побажав одужання всім постраждалим, а також якнайшвидшого подолання наслідків лиха, відновлення осель та інфраструктури.
Як повідомляв Укрінформ, Словенія потерпає через сильні дощі, що тривають від 3 серпня і спричинили повені, зсуви ґрунту і прорив дамби.