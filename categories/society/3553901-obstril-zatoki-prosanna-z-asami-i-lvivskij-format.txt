Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Маркіян Лисейко

Дівчинка під час акції на підтримку полонених з "Азовсталі" на площі біля пам'ятника Тарасу Шевченку, Львів, 18 серпня 2022 року.

Фото: Юрій Рильчук

Жінка плаче над труною під час церемонії прощання із загиблими на війні пілотами Юрієм Погорілим та Антоном Листопадом, Івано-Франківськ, 15 серпня 2022 року.

Фото: Сергій Гудак

Люди, стоячи на колінах на знак шани, проводжають в останню путь труну з тілом 22-річного старшого лейтенанта Віталія Голубки, який загинув 12 серпня, захищаючи Україну від російських загарбників, Чоп, Закарпатська область, 17 серпня 2022 року.


Фото: Ніна Ляшонок

Жінки плачуть під час церемонії прощання із загиблим на війні бійцем Володимиром Гусєвим, Одеса, 14 серпня 2022 року.

Фото: Олександра Бутова

Могили невпізнаних цивільних, яких закатували та вбили російські військові під час тимчасової окупації Бучанської громади у лютому-березні 2022 року, на міському цвинтарі, Буча, Київська область, 18 серпня 2022 року.

Фото: Юлій Зозуля

Знищені внаслідок ракетних обстрілів російськими військами приватні будівлі на прибережній базі відпочинку у Затоці, Одеська область, 18 серпня 2022 року.

Фото: Дмитро Смольєнко

Жінка тримає на руках дитину на території транзитного хабу – Центру підтримки переселенців для евакуйованих жителів Херсонської області "Я – Херсон", Запоріжжя, 14 серпня 2022 року.

Фото: Маркіян Лисейко

Президент Туреччини Реджеп Тайїп Ердоган, Президент України Володимир Зеленський та Генеральний секретар ООН Антоніу Гуттереш (зліва направо) під час зустрічі, Львів, 18 серпня 2022 року.

Фото: В’ячеслав Мадієвський

Військовослужбовці Збройних сил України здійснюють точкові удари по цілях, використовуючи реактивні системи залпового вогню БМ-21 "Град", 12 серпня 2022 року.

Фото: Дмитро Смольєнко

Демонстрація роботи пункту деконтамінації, спрямованого на зменшення рівня забруднення, його впливу на потерпілих та мінімізацію наслідків події радіаційного, хімічного, біологічного характеру, Запоріжжя, 17 серпня 2022 року.

Фото: Євген Котенко

Водолази-сапери ДСНС знешкодили вибухонебезпечний предмет у річці Дніпро під час робіт з гуманітарного розмінування, Черкаси, 19 серпня 2022 року.

Фото: Ніна Ляшонок

Судно Brave Commander із українським зерном, яке вирушило до Ефіопії з Одеського порту, 5 серпня 2022 року.

Фото: Сергій Гудак

Продуктові набори та засоби індивідуальної гігієни у Єпархіальному храмі прп. Амфілохія Почаївського ПЦУ, які роздадуть вимушеним переселенцям, Ужгород, 17 серпня 2022 року.

Фото: Руслан Канюка

Художниця Варвара Логвін розписує українським орнаментом протитанкові їжаки, Київ, 14 серпня 2022 року.

Фото: Геннадій Мінченко

У Національному музеї "Київська картинна галерея" експонується виставка ілюстрацій іспанського художника, скульптора, гравера Сальвадора Далі, створених до поеми "Божественна комедія" італійського поета Данте Аліг’єрі, Київ, 17 серпня 2022 року.

Фото: Павло Багмут


МеморіАрт-об`єкт, присвячений фотоапаратам "Київ", відкрили на будівлі заводу "Арсенал" на вулиці Князів Острозьких, Київ, 19 серпня 2022 року.


Фото: Руслан Канюка

Собака під час тренінгу з надання першої допомоги тваринам, Київ, 14 серпня 2022 року.

Фото: Геннадій Мінченко

Люди танцюють під час благодійної акції "Save Myko... Заради Незламних" на підтримку жителів та захисників міста-героя Миколаєва на Майдані Незалежності, Київ, 13 серпня 2022 року.

Фото: Юлій Зозуля

Таблички на дверях на території Одеської кіностудії, Одеса, 12 серпня 2022 року.

Фото: Юлій Зозуля

Люди дивляться на повню ("осетровий" Місяць) над Чорним морем, Одеса, 13 серпня 2022 року.

Фото: Юрій Рильчук

Флагшток з українським прапором, смт Верховина, Верховинський район, Івано-Франківська область, 8 серпня 2022 року.