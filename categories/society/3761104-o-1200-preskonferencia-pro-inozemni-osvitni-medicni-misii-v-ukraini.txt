14 вересня о 12:00 відбудеться пресконференція на тему: «Роль іноземних освітніх медичних місій в системі охорони здоров’я України у воєнний час».

Організатори: Медіацентр Україна – Укрінформ.
Учасники:

Олександр Разумовський - президент і директор TCD Global, член Американської кардіологічної асоціації;
Кен Ґрін - DMD дантист, командер ВМС США (у відставці);
Юрій Кучин - ректор Національного медичного університету імені О.О.Богомольця;
Евеліна Курілець - директорка БФ «Разом для України»;
Катерина Потапова - лікарка-неврологиня, членкиня асоціації SBMT.

Теми для обговорення:

Роль освітніх медичних місій в системі охорони здоров’я України у воєнний час.
Значення використання транскраніальної доплерографії, як частини нейрокритичної допомоги в умовах сучасної війни.
Цінність безперервного професійного розвитку в лікарській практиці.
Вплив медичних місій міжнародного рівня на українську медичну практику, пацієнтів та освітній процес в галузі охорони здоров’я.

Чому це цікаво?
Фонд «RAZOM» спільно з партнерами реалізує програму «Co-Pilot», в рамках якої протягом 2016-2023 років привозить місії кращих американських та канадійських лікарів різних направлень: реконструктивних хірургів обличчя, голови та шиї, реконструкції ока, нейрохірургів, неврологів, ортопедів та травматологів. Метою програми є підготовка в Україні професійних лікарів найвищого рівня, які б стали фундаментом для поширення новітніх знань та технологій серед всієї лікарської спільноти.
Результати роботи програми за 2016-2023 рр:

100+ лікарів та медичних працівників відвідали Україну.
245+ проведено складних операцій.
1500+ проконсультовано пацієнтів.
120+ українських хірургів взяли участь у місії та підвищили свою кваліфікацію.
2000+ хірургів з України переглянули онлайн-трансляції з операцій.
10+ лікарів пройшли стажування в університетах США.
20+ лікарень в Україні було залучено.

Формат заходу – офлайн (Зала 1).
Дивіться на YouTube-каналі Укрінформу та YouTube-каналі Ukraine Media Center Ukrinform, а також на фейсбук-сторінці Ukraine Media Center Ukrinform.