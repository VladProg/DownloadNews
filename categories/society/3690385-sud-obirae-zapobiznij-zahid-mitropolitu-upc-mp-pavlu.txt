Шевченківський районний суд Києва обирає запобіжний захід наміснику Києво-Печерської лаври митрополиту Української православної церкви московського патріархату Павлу.

Про це повідомляє кореспондент Укрінформу.
Митрополит присутній на судовому засіданні.
Раніше повідомлялося, що Шевченківський районний суд Києва, який розглядав питання про обрання запобіжного заходу митрополиту Павлу, переніс засідання на понеділок, 3 квітня, у зв‘язку з поганим самопочуттям митрополита.
Згодом суд переніс засідання про обрання запобіжного заходу наміснику Києво-Печерської лаври на 18.30 1 квітня та погодив його примусове доправлення до зали суду.
Служба безпеки України вранці 1 квітня вручила підозру наміснику Києво-Печерської лаври митрополиту Української православної церкви (московського патріархату) Павлу (Лебедю). У його будинку провели обшуки.