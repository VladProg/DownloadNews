Православна церква України на свято Благовіщення провела літургію в Успенському соборі Києво-Печерської Лаври.

Про це повідомляє кореспондент Укрінформу.
Святкова літургія розпочалася о 9:00 і тривала понад дві години. До літургії могли долучитися всі охочі віряни.






ПЦУ провела літургію в Успенському соборі Києво-Печерської лаври / Фото: Павло Багмут, Укрінформ

























Християни східного обряду 7 квітня святкують Благовіщення Пресвятої Богородиці — одне з головних свят у православному календарі.

Люди несли цього дня до храму насіння, щоб освятити його для майбутнього садіння, бо вважалося, що на Благовіщення Бог землю благословляє.
Як повідомлялося, предстоятель Православної церкви України митрополит Епіфаній проведе богослужіння з нагоди Вербної неділі в Трапезному храмі Києво-Печерської лаври.