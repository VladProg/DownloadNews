АТ «Укрзалізниця» відправила в перший рейс «Потяг до перемоги» за маршрутом № 351/352 Київ – Кишинів (Молдова).

Як передає Укрінформ, про це «Укрзалізниця» повідомила у Фейсбуці.
У компанії зазначають, що власниця першого квитка, придбаного через мобільний застосунок, отримала подарунок від Mastercard: travel-набір з потужним павербанком, термосумкою, термочашкою, гаманцем та аксесуарами для сну.
«Бажаємо пасажирам приємної подорожі і з нетерпінням очікуємо зворотного рейсу, яким вертатимуться в Україну наші громадяни», - додають в «Укрзалізниці».
Як повідомлялося, «Потяг до перемоги» вирушатиме з Києва о 17:02 та прибуватиме до столиці Молдови о 10:38. Зворотно рейс відправлятиметься о 17:45 та прибуватиме до Києва об 11:48.