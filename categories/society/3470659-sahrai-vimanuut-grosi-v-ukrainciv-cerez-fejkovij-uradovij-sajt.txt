Секретаріат Кабінету Міністрів звернувся до правоохоронних органів щодо можливої шахрайської схеми виплат допомоги українцям.

Як передає Укрінформ, про це інформує Урядовий портал.
«Секретаріат Кабінету Міністрів попереджає про виявлення чергового виду шахрайства, метою якого є неправомірне стягнення коштів державного мита при переказі, або отриманні коштів», - йдеться у повідомленні.
Зазначають, що шахраї створили на сайті, замаскованому під Урядовий портал, сторінку Державні послуги онлайн та підрубрику з виплати українцям грошей від ООН. Для підтвердження такого нібито «переказу» необхідно сплатити державне мито у визначеному розмірі.
«Наголошуємо, що на Єдиному веб-порталі органів виконавчої влади (https://www.kmu.gov.ua) зазначених послуг немає. Окремо звертаємо увагу, що при отриманні допомоги чи переказі коштів державне мито не сплачується», - наголошують у Кабміні.
Фото: Unsplash