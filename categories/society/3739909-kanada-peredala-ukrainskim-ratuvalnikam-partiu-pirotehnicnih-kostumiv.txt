В Україну прибули два десятки закуплених Канадою піротехнічних костюмів.

Про це повідомили у посольстві Канади в Україні, передає Укрінформ.
“Канада щойно передала Державній службі з надзвичайних ситуацій України ще 20 саперних костюмів... Ці костюми допоможуть рятувати життя у процесі знешкодження боєприпасів, що не розірвалися”, - йдеться у дописі.
Зазначається, що це частина партії обладнання для розмінування на загальну суму 22,5 мільйона доларів США, яке Канада надає ДСНС.
Як повідомлялося, за офіційними даними, до 30% площі України заміновано загарбниками.
Фото: Посольство Канади в Україні