Польські митники в легковому автомобілі з України виявили рекордну в цьому році партію контрабандного бурштину загальною вагою 67,4 кг.

Про це повідомляє Митна адміністрація Любліна, передає Укрінформ.
Контрабандний бурштин, ринкова вартість якого становить 870 тис. злотих (понад $200 тис.) виявлено у пункті пропуску "Гребенне - Рава-Руська".

Як зазначається, партію сонячного каміння перевозила в легковику Ford громадянка України. Бурштин був розміщений у кількох сховках усередині автомобіля.

"За податковий злочин громадянка України відповідатиме перед судом", - наголосили в митній службі.
Як зазначається, від початку року митники Люблінського воєводства виявили близько 160 кг контрабандного бурштину.
Фото: lubelskie.kas.gov.pl