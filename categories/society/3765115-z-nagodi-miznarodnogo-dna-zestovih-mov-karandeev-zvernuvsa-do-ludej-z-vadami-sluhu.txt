З нагоди Міжнародного дня жестових мов, а також Міжнародного дня глухих, т. в. о. міністра культури та інформаційної політики Ростислав Карандєєв звернувся до людей з порушеннями слуху мовою жестів.

Про це повідомляє пресслужба МКІП у Телеграмі, передає Укрінформ.

«Світ, де глухі можуть всюди спілкуватися жестовою мовою», - сказав Карандєєв у відеозверненні.
У МКІП зазначають, що "ми боремось за Україну, де безбар’єрність є нормою", і це один із основоположних принципів демократичного майбутнього.
Як повідомляв Укрінформ, 23 вересня, з ініціативи ООН, у світі відзначається Міжнародний день жестових мов. Ця дата була обрана в ознаменування створення Всесвітньої федерації глухих у 1951 році. З того часу ця організація займається збереженням жестових мов і захистом прав глухих.
В останню неділю вересня відзначається Міжнародний день глухих.