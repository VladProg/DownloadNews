За 100 днів повномасштабної війни кордон України в обох напрямках перетнули понад 8,3 млн осіб.

Як передає Укрінформ, про це Державна прикордонна служба України повідомляє у Телеграмі.
"За 100 днів повномасштабної війни кордон України з державами ЄС та Молдовою в обох напрямках перетнули понад 8,3 млн осіб", - ідеться у повідомленні.
З них виїхали з України понад 5,2 млн осіб, переважна більшість - громадяни України.
"На в’їзд в Україну за цей час прослідували майже 2,7 млн громадян України", - зазначили в ДПСУ.
Як повідомляв Укрінформ, упродовж 1 червня в Україну в'їхали 37 тисяч осіб, з них 33 тисячі - громадяни України.