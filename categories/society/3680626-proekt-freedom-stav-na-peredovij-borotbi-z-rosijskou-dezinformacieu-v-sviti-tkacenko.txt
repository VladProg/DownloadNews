Інформаційний проєкт FreeДом став на передовій боротьби з російською дезінформацією в світі.

Про це написав міністр культури та інформаційної політики Олександр Ткаченко в Телеграмі, передає Укрінформ.
"Рік інформаційного проєкту FreeДом російською мовою - це 6,5 млрд переглядів в діджиталі, понад 76% з них – не з України, мовлення через 6 супутників, які покривають усю Європу, європейську частину росії, Середню Азію, Північну Африку, Близький Схід, це постійне попадання в тренди YouTube в росії, Казахстані, білорусі, Німеччини, Узбекистані. Канал входить у пакети 10 ОТТ-платформ, присутній у понад 700 кабельних, DTH, IPTV мережах, 44 країн світу, серед яких , 20 з яких додалися за рік", - написав міністр.
Він зазначив, що команда проєкту відчуває інформаційні потреби російської та міжнародної аудиторії, які заблоковані цензурою, і дає своїм глядачам факти та правду про війну в Україні.
За його словами, забороняючи російські канали в світі Україні необхідно запропонувати свій продукт донесення інформації російською мовою.
"Так FreeДом став на передовій боротьби з російською дезінформацією в світі. Дякую всій команді. Ви робите важливу роботу, можливо ще не всім зрозумілу сьогодні, але ту, яку в перспективі точно оцінять всі", - додав Ткаченко.
«FreeДом» – це щоденний телевізійний інформаційний проєкт, який виходить російською мовою.