З 6 по 10 квітня пройде другий етап сертифікації вчителів початкової школи, майже 1000 педагогів пройдуть самооцінювання.

Про це повідомляє Міністерство освіти та науки, передає Укрінформ.
"Перший етап сертифікації – незалежне тестування фахових знань і вмінь педагогічних працівників – успішно пройшов 921 учитель початкової школи. Другий етап сертифікації – самооцінювання – відбудеться з 6 до 10 квітня 2023 року", - йдеться у повідомленні.
Учасників сертифікації, які за підсумками цього етапу набрали менше ніж 60% від максимальної кількості тестових балів, вважають такими, що не склали іспиту, тому їх не буде допущено до участі в наступному етапі сертифікації.
Інформація про допущення чи недопущення до участі в наступних етапах сертифікації вже розміщена в кабінетах учасників сертифікації.
Як повідомляв Укрінформ, перша пілотна сертифікація відбулася у 2019 році, тоді сертифікацію успішно пройшли 705 педагогів із 857 зареєстрованих. У 2020 процедуру сертифікації пройшли 902 вчителів початкових класів, у 2021 році - 1 025 вчителів початкових класів.