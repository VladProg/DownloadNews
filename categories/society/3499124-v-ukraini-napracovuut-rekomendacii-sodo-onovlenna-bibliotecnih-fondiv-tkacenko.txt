Міністерство культури та інформаційної політики разом із фахівцями напрацьовує рекомендації щодо оновлення бібліотечних фондів в Україні.

Про це міністр культури та інформаційної політики Олександр Ткаченко повідомив на брифінгу в Медіацентрі Україна — Укрінформ.
«Потрібно бути виваженими з точки зору підходу. Ми такі підходи зараз напрацьовуємо у діалозі із Бібліотечною асоціацією, із фахівцями, з письменниками. Як тільки напрацюємо, обов'язково такі рекомендації опублікуємо», - сказав Ткаченко.
На його переконання, питання наповнення бібліотек є "дуже делікатним". Нині 70% бібліотек - це переважно комунальні заклади, які потребують оновлення, бо там багато російських і радянських книжок.
Як повідомлялося, росія за 100 днів повномасштабного вторгнення в Україну зруйнувала 370 пам'яток культурної спадщини.