Близько 10 молодих українських біженців у віці від 14 до 24 років стануть резидентами літнього табору «Ми будуємо майбутнє» (Wir bauen Zukunft), який буде організовано в Гамбурзі, Німеччина, з 31 липня по 7 серпня.

Про це передає кореспондент Укрінформу.
Паралельно з творчими зайняттями у програми передбачений воркшоп з політичної освіти, інтерактивна гра з профілактики конфліктів, тренінг з відеоблогінгу, короткий курс виживання на природі, кулінарний клас і інше.
Ідея створення нової «спільноти» народилася зі співпраці українського НКО «Міжнародне антикорупційне бюро» (Київ), білоруської організації з еміграції «Разам з Білоруссю» (Вільнюс) і Північнонімецької координаційної ради російськомовних співгромадян (NdKRUS e.V., Гамбург).
«Суть проєкту не лише у тому, щоб зібрати найбільшу кількість корисної інформації для біженців. Ми пропонуємо молодим людям об'єднатися та створити нове ком'юніті зі своїми правилами гри, якийсь простір, де можна ділитися досвідом успішної інтеграції, пропонувати та приймати волонтерські послуги, знаходити творчі проєкти та шукати роботу. Молоді люди самі вирішать, що їм цікаво і що їм найпотрібніше», - зазначив керівник проєкту та автор ідеї Володимир Папков.
До проєкту залучено таких досвідчених партнерів як: Coaching Zentrum - Jobmeisterei (Hamburg), Theaterstudio «Schlaue Schule» (Hamburg), OstEuropaZentrum Berlin, BVRE e.V., Bundeszentrale für politische Bildung, інші відомства та НКО.
Готову платформу буде презентовано у березні 2024-го.
Літній табір є частиною Міжнародного молодіжного проєкту Jugendplattform RAZAM, який ставить перед собою завдання допомогти молодим українським біженцям, а також політичним емігрантам з Росії та Білорусі у питаннях інтеграції, пошуку роботи, навчання, громадських проєктів та ініціатив, а також нетворкінгу із ровесниками з діаспори пострадянського простору, які народилися чи давно живуть у Німеччині.
Метою літнього табору, як пояснили його організатори, є спільна розробка правил співробітництва та взаємодії один з одним у новому ком'юніті RAZAM (від білоруського «разом»), а також формування змісту та структури відповідної дигітальної платформи.