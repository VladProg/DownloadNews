У Медіацентрі Україна – Укрінформ відбулася неформальна зустріч іноземних журналістів з представниками влади, на якій обговорювались проблемні питання щодо роботи медійників в Україні в умовах воєнного стану.

На зустрічі були присутні заступник міністра культури та інформаційної політики Тарас Шевченко, керівник Центру стратегічних комунікацій при МКІП Ігор Соловей, начальник управління зв’язків з громадськістю ЗСУ Богдан Сеник, гендиректор Укрінформу Олександр Харченко, представник Медіацентру Україна – Укрінформ Аліна Фролова та модератор Андрій Шевченко.
Представники іноземних ЗМІ та спікери обговорили шляхи вирішення проблемних питань, з якими стикаються медіа під час роботи в Україні в умовах військового стану.






У Медіацентрі Україна – Укрінформ відбулася дискусія про роботу іноземних ЗМІ журналістів в умовах воєнного стану / Фото: Євген Котенко, Укрінформ


































Медіацентр Україна – Укрінформ є партнерською мережею медійних майданчиків у Києві, Львові та Харкові.
Медіацентр був створений як громадська ініціатива фахівців у галузі комунікацій, за підтримки центральної і місцевої влади.
Фокусом його діяльності є робота з іноземними журналістами, налагодження ефективної комунікації влади, бізнесу та громадського сектору. А також – створення експертного середовища для напрацювання ефективних комунікаційних стратегій, що мають допомогти Україні перемогти у війні та відновитися після її завершення.