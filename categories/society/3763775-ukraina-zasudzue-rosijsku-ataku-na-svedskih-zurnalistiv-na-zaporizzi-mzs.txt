Міністерство закордонних справ України засудило російський напад на журналістів шведського TV4 у Запорізькій області.

Про це заявив речник Олег Ніколенко в соцмережі X, передає Укрінформ.
«Ми рішуче засуджуємо напад безпілотників Росії на знімальну групу TV4 у Запорізькій області. Український продюсер отримав невеликі травми, а репортер і фотограф дивом не постраждали. Усі мали чіткі позначки «ПРЕСА». Це ще один військовий злочин Росії проти журналістів», – зазначив дипломат.
Як повідомлялося, 19 вересня в Степногірську на Запоріжжі російські російські війська атакували автомобіль шведських журналістів. Як наслідок двоє поліцейських, які їх супроводжували, дістали травми та була знищена техніка.