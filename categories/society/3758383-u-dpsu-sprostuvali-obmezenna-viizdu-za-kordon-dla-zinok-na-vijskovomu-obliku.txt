Наразі обмеження щодо виїзду за кордон не стосуються жінок, які стали на військовий облік.

Про це на брифінгу у Медіацентрі Україна – Укрінформ нагадав речник ДПСУ Андрій Демченко.
"Правила перетину кордону затверджені постановою уряду. Там чітко визначено, кому дозволено перетинати кордон. На даний момент обмеження стосуються українських чоловіків у віці від 18 до 60 років, а також окремих категорій посадових осіб. Або державних службовців, які визначені урядом. Інших моментів відносно категорії жінок не було. Якщо будуть внесені зміни до цих правил, то прикордонники будуть дотримуватись правил", – сказав Демченко.
Як повідомлялось, деякі ЗМІ поширили інформацію, що жінкам, які стануть на військовий облік з 1 жовтня, нібито обмежать виїзд за кордон.