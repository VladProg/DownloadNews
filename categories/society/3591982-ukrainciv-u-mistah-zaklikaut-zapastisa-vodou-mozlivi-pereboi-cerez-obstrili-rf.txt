росіяни можуть завдати ударів і по об’єктах водопостачання. Відтак, українським містам варто завчасно підготуватися до можливих перебоїв з водою.

Про це заявив президент Асоціації «Укрводоканалекологія» Дмитро Новицький на брифінгу в Медіацентрі Україна - Укрінформ.

На його думку, "ризики завжди є, тому що водозабори – це також критична інфраструктура", а ворог розуміє її важливість.
«Містам треба підготуватися до можливих відключень об’єктів водопостачання і розробити дієві заходи у вирішенні питання забезпечення мешканців міст водою», - сказав Новицький.
За підрахунками Асоціації, у містах із населенням до 400 тис. осіб об’єктам водної інфраструктури достатньо генераторів, аби забезпечити подачу води в мережу. Однак у більших містах ситуація складніша, потрібно розробляти інші заходи, які б забезпечили споживачів водою.
Як повідомлялося, за період повномасштабної війни в Україні ворог завдав збитків водоканалам на понад 6 млрд доларів.