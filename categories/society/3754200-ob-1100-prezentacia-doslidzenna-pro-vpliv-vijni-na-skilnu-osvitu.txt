29 серпня об 11:00 - презентація загальнодержавного дослідження щодо освітніх втрат: результати тестування учнів.

Організатори: Ukraine Media Center — Ukrinform.
Спікери: Руслан Гурак - голова Державної служби якості освіти України; Олена Заплотинська - керівниця ініціативи забезпечення доступу до шкільної освіти проєкту SURGe.

Формат заходу – офлайн (Зала 1).
Дивіться на YouTube-каналі Укрінформу.
Чому це цікаво?
Загальнодержавне моніторингове дослідження якості освіти у закладах загальної середньої освіти в умовах воєнного стану проведене Державною службою якості освіти спільно з проєктом «Супровід урядових реформ в Україні» (SURGe) для визначення та відстеження результатів навчання з української мови та математики (алгебри та геометрії) учнів та учениць 6 та 8 класів. Результати дослідження показують, які теми учні засвоїли краще, а які гірше, рівень успішності в розрізі регіонів та чинники впливу на їх успішність.
Спікери представлять діагностичні інструменти для подолання освітніх втрат, спричинених війною.