Укладачі словника англійської мови Collins Dictionary назвали “пермакриза” головним словом 2022 року.

Як передає Укрінформ, про це повідомляє BBC.

Пермакриза (постійна криза) — слово, яке описує відчуття життя в період війни, інфляції та політичної нестабільності.

Представник Collins Dictionary Алекс Бікрофт заявив, що саме це слово найкраще підсумовує, “наскільки жахливим був 2022 рік для багатьох людей”.

“Мова може бути віддзеркалюванням того, що відбувається в суспільстві та загалом у світі, але цьогоріч з'являється виклик за викликом”, - додав він.

Як зазначив Бікфорт, зрозуміло, що люди можуть постійно перебувати у стані невизначеності та занепокоєння після того, як “пережили потрясіння, викликані Brexit, пандемією, суворою погодою, війною рф в Україні, політичною нестабільністю, енергетичним тиском і кризою вартості життя”.

Як повідомляв Укрінформ, укладачі словника англійської мови Collins Dictionary назвали головним словом 2021 року «невзаємозамінні токени» (NFT).