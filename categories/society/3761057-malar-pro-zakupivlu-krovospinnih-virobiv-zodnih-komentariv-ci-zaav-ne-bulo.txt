Заступниця міністра оборони України Ганна Маляр наголосила, що не жодних коментарів чи заяв з приводу закупівлі кровоспинних медичних виробів не надавала.

Як передає Укрінформ, про це вона заявила у Телеграмі.
За словами Маляр, "вчора телеграм-канали та один телеканал поширювали фейк, нібито я коментувала закупівлі кровоспинного засобу".
Як підкреслила заступниця міністра, булі запущені одночасно "два суперечливі фейки: нібито я підтвердила співробітництво з певним виробником, нібито спростувала".
"Жодних моїх коментарів чи заяв з приводу закупівлі кровоспинних медичних виробів - не було", - наголосила Маляр і закликала завжди перевіряти першоджерело.
Як повідомляв Укрінформ, Маляр на зустрічі із делегацією Стратегічної військової ради при Світовому Конгресі Українців наголосила, що посилення співпраці у сфері протидії російській пропаганді у світі є надзвичайно важливим.