Вищий антикорупційний суд переніс засідання з обрання запобіжного заходу першому заступнику міністра аграрної політики Тарасу Висоцькому на 31 серпня.

Про це сказав суддя ВАКС Олег Федоров, передає кореспондент Укрінформу.
«Інша дата – 31 серпня, на 14:00», - сказав Федоров.
Як повідомлялося, правоохоронці оголосили підозри першому заступнику міністра аграрної політики та продовольства і колишньому заступнику міністра економіки за зловживання на суму понад 62 млн грн під час закупівлі продуктів як гуманітарної допомоги.
У Міністерстві аграрної політики відкинули звинувачення, висунуті Національним антикорупційним бюро першому заступникові міністра Тарасу Висоцькому.
САП внесло клопотання про обрання Висоцькому запобіжного заходу у вигляді тримання під вартою із можливістю внесення застави у розмірі 4 мільйони 997 тисяч 608 гривень.