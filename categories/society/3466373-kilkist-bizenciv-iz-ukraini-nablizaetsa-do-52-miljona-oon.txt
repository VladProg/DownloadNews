Кількість біженців, які виїхали з України від початку повномасштабного російського вторгнення, становить 5 186 744 особи.

Такі дані станом на 23 квітня наводить Управління Верховного комісара ООН у справах біженців (УВКБ), передає Укрінформ.
За квітень виїхало понад 1 151 000 українців, тоді як у березні країну залишили 3,4 мільйона людей.
Найбільше українців виїхало до Польщі, нині їх там 2,9 млн. У Румунії - 774 094 особи, Угорщині - 489 754 особи, Молдові - 433 214 особи та у Словаччині - 354 329 осіб. За даними, наданими УВКБ владою росії, в країні-агресорі знаходяться 578 255 українських біженців.
Як повідомляв Укрінформ, 24 лютого російська федерація розпочала повномасштабну війну проти України. Загарбники обстрілюють та бомбардують мирні міста і селища України, катують і вбивають мирне населення.
Європейський Союз, США, інші країни світу застосували потужні санкції проти росії як країни-агресора.
Фото: CTK Photo