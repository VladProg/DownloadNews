Бренд "Дія" увійшов до шортлиста міжнародного фестивалю креативників "Каннські леви 2022".

Як передає Укрінформ, про це віцепрем'єр-міністр – міністр цифрової трансформації Михайло Федоров повідомив у Телеграмі.
"Бренд "Дія" увійшов до шортлиста міжнародного фестивалю креативників "Каннські леви 2022". Можемо отримати нагороди у двох категоріях - Service Design та Experience Transformation", - заявив Федоров.

Він також подякував своїй команді та Fedoriv Agency.
"Продовжуємо формувати бренд цифрової України у світі", - заявив Федоров.
Як повідомляв Укрінформ, у травні проєкт "Дія" отримав дві нагороди британської премії D&AD Awards.