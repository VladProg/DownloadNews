Один із епізодів радіопередачі “the House”, що виходить на канадському суспільному мовнику СВС, здобув премію "Грейсі" за сюжет про воєнний Київ.

Про це повідомляє CBC News, передає Укрінформ.
“Він (сюжет - ред.) вийшов в ефір в березні 2022 року, лише за кілька тижнів після початку повномасштабного російського вторгнення в Україну. Сюжет розповідає про побут Людмили, яка виживає у столиці України під час війни”, - йдеться у повідомленні.
На момент запису Людмилі було 72 роки й вона проживала в Києві разом із сином та невісткою.
Премію "Грейсі" щороку вручає американська неприбуткова фундація “Альянс жінок у медіа”.
Серед переможців у інших категоріях - передачі суспільного мовника США та Меган Маркл за подкаст “Архетипи”.

Фото: ZUMA Press, Inc./Alamy Stock Photo