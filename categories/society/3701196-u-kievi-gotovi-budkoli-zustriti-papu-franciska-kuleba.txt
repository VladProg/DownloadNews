Міністр закордонних справ Дмитро Кулеба заявив, що українська сторона готова зустріти Папу Римського Франциска у Києві в будь-який час.

Про це він сказав італійського телеканалу Sky TG24, передає Укрінформ із посиланням на ANSA.
«Зустрінемо Папу Римського з розкритими обіймами, Україна з Папою за мир. Наше запрошення все ще актуальне, це постійно відкрите запрошення, він може приїхати будь-коли», - зазначив Кулеба.
За його словами, він не знає, чому Понтифік досі не приїхав до України.
«У нас є переговори з Ватиканом, і запрошення не відхилено», – сказав Кулеба, додавши, що він переконаний, що в Україні люди будуть дуже вдячні і будуть раді вітати Папу Франциска в цей період.
Як повідомляв Укрінформ, Папа Римський Франциск під час загальної аудієнції у середу, 26 квітня, закликав вірян помолитися за Україну.
Президент Володимир Зеленський ще у березні 2022 року запросив Папу Римського Франциска відвідати Україну.
Фото: Vatikan News