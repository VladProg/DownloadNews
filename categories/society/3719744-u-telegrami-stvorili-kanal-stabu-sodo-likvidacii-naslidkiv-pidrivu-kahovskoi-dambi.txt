У Телеграмі з’явився офіційний інформаційний канал «Каховська ГЕС | штаб info» щодо ліквідації наслідків підриву Каховської гідроелектростанції російськими загарбниками.

Як передає Укрінформ, у Телеграм-каналі можна знайти достовірну інформацію про ситуацію у Херсонській області.
В офіційному Телеграм-каналі штабу можна знайти всю необхідну достовірну інформацію про ситуацію на Херсонщині, евакуаційні рейси, вказівки та повідомлення рятувальників і органів місцевої влади.
Як повідомляв Укрінформ, вночі 6 червня російська армія підірвала дамбу Каховської ГЕС. На Херсонщині розпочали евакуацію населення з небезпечних місць, для яких є ризик затоплення внаслідок підриву Каховської ГЕС.
За фактом підриву окупантами Каховської ГЕС правоохоронці розпочали розслідування за статтею «екоцид».
В Укргідроенерго заявили, що Каховська ГЕС повністю зруйнована і відновленню не підлягає.
Кабінет Міністрів нещодавно ухвалив рішення про створення міжвідомчої робочої групи під керівництвом міністра внутрішніх справ Ігоря Клименка, яка відповідатиме за подолання наслідків підриву росіянами Каховської ГЕС.
Фото: libkos