Шевченківський районний суд Києва обрав запобіжний захід наміснику Києво-Печерської лаври митрополиту Української православної церкви московського патріархату Павлу у вигляді цілодобового домашнього арешту на 60 діб.

Про це повідомляє кореспондент Укрінформу.
Суд зобов‘язав митрополита носити електронний браслет.
Як повідомляв Укрінформ, Шевченківський районний суд Києва, який розглядав питання про обрання запобіжного заходу митрополиту Павлу, переніс засідання на понеділок, 3 квітня, у зв‘язку з поганим самопочуттям митрополита.
Згодом суд переніс засідання про обрання запобіжного заходу наміснику Києво-Печерської лаври на 18.30 1 квітня та погодив його примусове доправлення до зали суду.
Служба безпеки України вранці 1 квітня вручила підозру наміснику Києво-Печерської лаври митрополиту Української православної церкви (московського патріархату) Павлу (Лебедю). У його будинку провели обшуки.