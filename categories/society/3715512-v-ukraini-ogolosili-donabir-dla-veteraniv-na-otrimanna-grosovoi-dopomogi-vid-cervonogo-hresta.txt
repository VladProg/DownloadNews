Додатково 2100 ветеранів мають змогу отримати 16 тисяч гривень від спільного проєкту Міністерства у справах ветеранів і Червоного Хреста України.

Про це повідомляє пресслужба Мінветеранів, передає Укрінформ.
"З метою підтримки ветеранів війни, які отримали інвалідність І або ІІ групи внаслідок війни, додатково 2100 ветеранів зможуть отримати грошову допомогу", - йдеться у повідомленні.

Для отримання коштів треба подати заяву через вебсайт.
Як повідомлялося, 16 лютого розпочався спільний проєкт Міністерства у справах ветеранів України та Червоного Хреста України, ветерани можуть отримати 16 тисяч гривень. Для цього слід ознайомитися з умовами отримання виплат та оформити заявку.