В умовах війни створюються нові гендерні нерівності, які впливатимуть на українське суспільство і після перемоги.

Про це Урядова уповноважена з питань гендерної політики Катерина Левченко сказала в інтерв'ю Укрінформу.
"Вони (гендерні нерівності - ред.) є, вони зберігаються. Війна їх однозначно посилює, тому що коли в сім’ях постало питання, як захистити дітей, то жінки поїхали за кордон. Чоловіки залишаються в Україні. Тобто, створюються нові гендерні нерівності, які впливають не тільки на сьогоднішнє життя, але й які будуть впливати далі на гендерну культуру суспільства після перемоги", - сказала Левченко.
Також вона наголосила, що наразі все більше людей в суспільстві розуміють, що захисниками України є чоловіки і жінки.
Як повідомлялося, в Укрінформі презентували Стратегію впровадження гендерної рівності у сфері освіти до 2030 року та Операційний план її реалізації у 2023-2024 роках.