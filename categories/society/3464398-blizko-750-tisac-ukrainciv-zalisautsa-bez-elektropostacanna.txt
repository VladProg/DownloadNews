На сьогодні близько 750 тис. українців залишаються без електропостачання. Щодня ремонтні бригади повертають світло щонайменше 40 тис. громадян.

Про це на брифінгу заявив заступник голови Офісу Президента Ростислав Шурма, повідомляє кореспондент Укрінформу.
"Сьогодні у нас ще близько 750 тис. громадян знаходяться без електрики. Левова частка з них - у Донецькій, Луганській та Харківській областях", - сказав Шурма.

Водночас, за його словами, ремонтні бригади щодня повертають електропостачання щонайменше 40 тис. українців.
"Хочу запевити, що з нашого боку ведеться системна робота по забезпеченню продуктами харчування, паливом, по відновленню електропостачання, водопостачання", - наголосив заступник керівника ОП.
Як повідомлялося, за словами міністра енергетики Германа Галущенка, Україна має необхідні ресурси для забезпечення стабільного енергопостачання в умовах воєнного часу.