Дисидент, член Української Гельсінської групи Юрій Шухевич помер на 90-му роціжиття.

Про це у Телеграмі повідомив міський голова Львова Андрій Садовий, передає Укрінформ.
"У віці 89 років відійшов до вічності Юрій Шухевич – Герой України, дисидент, член Української Гельсінської групи. Вічна пам’ять великому Українцю", - написав Садовий.

Син командувача ОУН-УПА Романа Шухевича Юрій-Богдан Шухевич народився 28 березня 1933 року у селі Оглядів на Львівщині. Український політичний діяч, член Української Гельсінської групи, дисидент, народний депутат України VIII скликання, політв’язень у 1948–1956, 1956–1968, 1972–1988 роках, він провів 28 років у в'язницях і таборах СРСР.
У 1990 - 1994 Шухевич став організатором і головою УНА-УНСО.
У серпні 2006 року Президент Віктор Ющенко надав Юрію Шухевичу звання Героя України (2006).