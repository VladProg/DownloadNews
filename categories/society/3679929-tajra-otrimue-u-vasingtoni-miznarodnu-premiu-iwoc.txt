Державний секретар США Ентоні Блінкен і перша леді Джилл Байден проводять церемонію нагородження номінанток щорічної міжнародної премії для жінок International Women of Courage (IWOC).

Про це повідомляє Укрінформ.



Серед 11 жінок, які отримали цього року престижну нагороду, представлена українська волонтерка й парамедик Юлія Паєвська, командир підрозділу "Янголи Тайри".

Відео та переклад: Голос Америки

Як повідомлялося, Юлія Паєвська, командир підрозділу "Янголи Тайри" удостоєна щорічної міжнародної премії держсекретаря США для жінок International Women of Courage (IWOC).
Премія IWOC держсекретаря США присуджується вже 17-й рік поспіль жінкам з усього світу, які продемонстрували виняткову мужність, силу та лідерство в захисті миру, справедливості, прав людини, гендерної рівності, а також у розширенні прав і можливостей жінок та дівчат у всій різноманітності.