Україна 9 травня відзначає День Європи, встановлений відповідно до указу Президента Володимира Зеленського.

Як передає Укрінформ, згідно із розміщеним на сайті глави держави указом №266/2023 від 8 травня, відтепер 9 травня Україна святкуватиме День Європи.
Раніше цей день візначався щороку у третю суботу травня, яка цьогоріч припадає на 20-те число.
Президент також вніс до Верховної Ради законопроєкт про встановлення 8 травня Дня пам’яті та перемоги над нацизмом у Другій світовій війні.
Як повідомляв Укрінформ, Президентка Єврокомісії Урсула фон дер Ляєн прибула до Києва, щоб разом з українцями відзначити День Європи, та наголосила на тому, що Україна є частиною єдиної європейської родини.
Міністр культури та інформаційної політики Олександр Ткаченко зауважив, що святкування Дня Європи 9 травня, а Дня пам’яті та перемоги над нацизмом у Другій світовій війні 8 травня свідчать про розрив із російським "побєдоносієм" та повернення до європейських традицій відзначення цих дат.