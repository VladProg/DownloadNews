Прокуратура Венеції розпочала розслідування ДТП за участі автобуса в районі міста Местре, в якій, зокрема, загинули і громадяни України.

Як передає Укрінформ, про це повідомляє ANSA із посиланням на Gazzettino.
Серед підозрюваних - гендиректор компанії La Linea, яка експлуатувала автобус, двоє чиновників Венеції - менеджер відділу дорожнього руху та мобільності материкової частини міста та менеджер відділу утримання доріг. Їм висунуто звинувачення у вбивстві за участі транспортного засобу, численних умисних вбивствах, завданні серозних або дуже серйозних травм на дорозі та спричиненні тілесних ушкоджень.
Причини аварії станом на сьогодні не встановлені.
Як повідомляв Укрінформ, 3 жовтня поблизу італійського міста Венеція впав з естакади автобус. Загинула 21 людина, серед них дев’ять громадян України, четверо румунів, троє німців, двоє португальців, один хорват, один громадянин Південної Африки та один італієць, який був водієм. Після аварії госпіталізовано 15 пасажирів, серед них п’ятеро українців.
Глава регіону Венето Лука Зая зазначав, що обставини вказують на те, що водієві стало зле за кілька хвилин до того, як він втратив контроль над автобусом.
Фото: www.ansa.it