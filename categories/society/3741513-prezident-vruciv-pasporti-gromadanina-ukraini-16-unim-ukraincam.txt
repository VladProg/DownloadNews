З нагоди Дня української державності Президент Володимир Зеленський вручив паспорти громадянина України 16 юним українцям, які досягли 14-річного віку.

Вручення відбулося на урочистостях до Дня державності на Михайлівській площі, повідомляється на сайті Президента.



"Володимир Зеленський вручив паспорти громадянина України 16 юним українцям, які досягли 14-річного віку", - йдеться у повідомленні.


Серед них – діти українських захисників, які звільняють країну від російських загарбників, діти героїв, які віддали свої життя, захищаючи державу, юнаки, які були змушені покинути свій дім через загрозу життю з боку російських окупантів.


Як повідомляв Укрінформ, Україна сьогодні, 28 липня, вдруге відзначає День української державності.

Запровадити нове державне свято, яке відзначається тепер у день хрещення Київської Русі-України 28 липня, запропонував Президент Володимир Зеленський.
Фото: Офіс Президента