Вселенський Патріарх Варфоломій побажав якнайшвидшого настання миру в Україні та повернення додому полонених і дітей.

Про це він сказав під час спільного з Президентом Володимиром Зеленським спілкуванням зі ЗМІ, повідомляє Укрінформ.
«Я б хотів побажати, щоб повернулися всі полонені і також особливо всі діти, які зараз знаходяться далеко від своїх домівок», - сказав Його Всесвятість.
Він зауважив, що Зеленський уже не вперше відвідує патріархію, запевнивши, що для нього завжди є радістю і щастям приймати Президента України.
«Ми бажаємо, щоб коли знову Президент приїхав до патріархії, в Україні уже панував мир», - наголосив Патріарх Варфоломій.
Його Всесвятість також підкреслив, що Вселенський патріархат як матір-церква всіх православних в Україні завжди знаходиться на їхній стороні.
Як повідомляв Укрінформ, Президент Володимир Зеленський увечері 7 липня прибув із візитом у Туреччину.
Перед цим Зеленський відвідав Болгарію, Чехію, Словаччину.
Фото: ОП