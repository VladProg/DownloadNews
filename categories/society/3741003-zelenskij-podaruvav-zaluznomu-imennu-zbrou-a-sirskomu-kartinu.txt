Президент Володимир Зеленський подарував Головнокомандувачу Збройних сил України Валерію Залужному іменну вогнепальну зброю, а командувачу Сухопутних військ ЗСУ Олександру Сирському – картину.

Глава держави вручив подарунки з нагоди днів народжень генералів, які були раніше, повідомляє Укрінформ з посиланням на Телеграм-канал Зеленського.

«Також сьогодні мав нагоду привітати з минулим днем народження Головнокомандувача Збройних сил України Валерія Залужного (він народився 8 липня) і командувача Сухопутних військ Збройних сил України Олександра Сирського (він народився 26 липня). Нагородив генерала Залужного іменною вогнепальною зброєю. Генерал-полковнику Сирському подарував картину, яка відображає подвиг українських воїнів і повагу до них», - зазначив Президент.





Як повідомлялося, Президент Володимир Зеленський у четвер прибув у Дніпро і провів виїзне засідання Ставки Верховного головнокомандувача.
Фото: ОП