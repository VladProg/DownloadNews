Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Руслан Канюка

Учасниця акції "Оленівка – новий Освенцим", покликаної привернути увагу світової громадськості до теракту в Оленівці (Донецька область), в якому загинули понад 50 українських військовополонених, Київ, 4 серпня 2022 року.

Фото: Дмитро Смольєнко

Інсталяція під час перформансу, влаштованого рідними та близькими полонених оборонців Маріуполя з вимогою негайно повернути їх додому, Запоріжжя, 3 серпня 2022 року.

Фото: Руслан Канюка

Учасники церемонії прощання з загиблими на сході захисниками України Андрієм Жоваником ("Татарином") та Юрієм Коваленком ("Сокаром") на Майдані Незалежності, Київ, 5 серпня 2022 року.

Фото: Павло Багмут

Церемонія прощання з Героєм України, генеральним директором ТОВ СП «Нібулон» Олексієм Вадатурським та його дружиною Раїсою Вадатурською, які загинули внаслідок прямого влучання російської ракети в їхній дім у Миколаєві, в Володимирському кафедральному соборі, Київ, 5 серпня 2022 року.

Фото: В’ячеслав Мадієвський

Родичі загиблих унаслідок ракетного удару росіян по торговому центру "Амстор", що стався 27 червня, під час панахиди, Кременчук, Полтавська область, 5 серпня 2022 року.

Фото: Юлій Зозуля

Суховантаж Razoni під прапором Сьєрра-Леоне, завантажений понад 26 тисячами тонн кукурудзи, вийшов з Одеського порту в напрямку порту Стамбула (Туреччина), звідки вирушить до Лівану. Цей вихід судна – перший і тестовий для перевірки коридору, зв'язку та інших процедур, Одеса, 1 серпня 2022 року.

Фото: В’ячеслав Мадієвський

Військовослужбовець підрозділу Національної гвардії України на одній з ділянок лінії оборони поблизу Харкова, Харківська область, 3 серпня 2022 року.

Фото: Дмитро Смольєнко

На одному з напрямків Запоріжжя від російських військ боронить козацький батальйон територіальної оборони, Запорізька область, 31 липня 2022 року.

Фото: Євген Котенко

Під час презентації 30 дронів-розвідників DJI Matrice 300, закуплених для ЗСУ в межах проєкту "Армія дронів", на секретній локації, 2 серпня 2022 року.

Фото: Володимир Тарасов

Начальник гірничорятувального відділення частини гірничорятувальних робіт аварійно-рятувального загону спецпризначення київського гарнізону ДСНС Юрій Плетньов позує на тлі муралу "Герої без зброї", прототипом для якого стала фотографія з рятувальником, Київ, 2 серпня 2022 року.

Фото: Руслан Канюка


Родина Кириленків, власники першого з трьох модульних будинків, які у Макарові були зведені українським соціальним стартапом Tera Monada за кошти американського фонду To Ukraine with love. Кошти на будинки збирали американські діти з штату Айдахо. Київська область, 1 серпня 2022 року.

Фото: Володимир Тарасов

Місцевий житель Віктор Кириленко демонструє погріб, де переховувався від російських бомбардувань, Макарів, Київська область, 31 липня 2022 року.

Фото: Володимир Тарасов

Будинок родини Шевчуків на території Макарівської селищної громади, зруйнований унаслідок обстрілів російською армією, Київська область, 31 липня 2022 року.

Фото: В’ячеслав Мадієвський

Наслідки обстрілів російськими військами інфраструктури Харкова, 31 липня 2022 року.

Фото: Альона Николаєвич

Хлопець на Головному залізничному вокзалі Львова, звідки до Франції на відпочинок вирушили 100 дітей внутрішньо переміщених осіб та учасників бойових дій, 4 серпня 2022 року.

Фото: Павло Багмут

Оновлений електропоїзд Kyiv City Express на Приміському вокзалі станції "Київ-Пасажирський", Київ, 4 серпня 2022 року.

Фото: Олександр Лапін

Укриття в одній зі шкіл Вінниці, 3 липня 2022 року.

Фото: В’ячеслав Мадієвський

Наслідки російських обстрілів території Харківської області, 30 липня 2022 року.

Фото: Ніна Ляшонок

Люди займаються йогою на тлі судна Navi Star з зерном, яке виходить з порту Одеси, 5 серпня 2022 року.

Фото: Юлій Зозуля

Люди займаються йогою, Одеса, 31 липня 2022 року.

Фото: Дмитро Смольєнко

Робітник Українсько-іспанського ТОВ "Урожай", яке працює вже 27 років та не припиняло своєї роботи з перших днів війни, Запоріжжя, 3 серпня 2022 року.

Фото: Юлій Зозуля

Кавуни на ринку "Привоз", Одеса, 2 серпня 2022 року.

Фото: Альберт Кошелев

Львівська Ратуша, Львів, 1 серпня 2022 року.