Державна прикордонна служба України посилює заходи стосовно встановлення законних підстав для перетину державного кордону особами, внесеними до системи "Шлях".

Як передає Укрінформ, про це ДПСУ повідомляє у Телеграмі.
"Зловживання системою "Шлях" є правопорушенням. ДПСУ посилює заходи стосовно встановлення законних підстав для перетинання державного кордону особами, внесеними до системи "Шлях", - ідеться в повідомленні.
Наразі 38 ліцензіатам тимчасово припинили доступ до системи, 126 особам повідомили підозру, чотирьох осіб засудили.
У Держприкордонслужбі зауважили, що відповідні рішення прийнялися внаслідок випадків використання системи з метою подальшого неповернення на територію України.
Як повідомляв Укрінформ, ДПСУ не обмежує виїзд за кордон юнаків молодше 18 років.