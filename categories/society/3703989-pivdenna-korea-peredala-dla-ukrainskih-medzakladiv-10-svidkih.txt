Республіка Корея передала для українських медзакладів 10 автівок екстреної медичної допомоги.

Про це повідомляє Міністерство охорони здоров'я, передає Укрінформ.
«Попри невеликі габарити ззовні, «швидкі» добре сплановані всередині – розраховані на транспортування двох лежачих пацієнтів як мінімум. Обладнані автоматичними дефібриляторами, ношами, кисневими балонами, бандажами, шийними комірцями, аспіраційними катетерами, тейпами для катетеризації вен тощо - словом, усім для надання якісної екстреної медичної допомоги», - зазначає заступниця міністра охорони здоров’я Марія Карчевич.
Автомобілі швидкої медичної допомоги передані до Дніпропетровської, Закарпатської, Львівської і Сумської областей.
Передача автівок відбулася завдяки співпраці Посольства Республіки Корея в Україні та особисто посла Кім Хьонг Те, посла України в Республіці Корея Дмитра Пономаренка, співголови міжпарламентських зв’язків із Республікою Корея Дмитра Припутня і Міністерства охорони здоров’я.
Як повідомлялося, французька компанія Servier («Серв’є») долучиться до гуманітарних проєктів та відбудови медичної інфраструктури України.
Фото ілюстративне