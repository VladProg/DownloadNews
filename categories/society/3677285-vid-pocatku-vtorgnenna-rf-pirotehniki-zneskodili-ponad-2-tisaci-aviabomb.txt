Співробітники Державної служби з надзвичайних ситуацій від початку широкомасштабного вторгнення росії знешкодили на території України 327 180 вибухонебезпечних предметів, серед них 2 187 авіабомб.

Про це в Телеграмі повідомила пресслужба Міністерства внутрішніх справ, передає Укрінформ.
“Всього з початку широкомасштабного воєнного вторгнення російської федерації на території України знешкоджено 327 180 одиниць вибухонебезпечних предметів та 2 891 кг вибухової речовини, зокрема 2 187 авіабомб. Обстежено територію площею близько 80 тис. гектарів”, - йдеться в повідомленні.
Зазначається, що лише впродовж доби знешкодили 1 265 вибухонебезпечних предметів, зокрема авіаційну бомбу. Обстежена територія площею понад 17 гектарів.
Як повідомлялося, внаслідок російської агресії потребують розмінування, зокрема, понад 2,6 млн сільськогосподарських земель.