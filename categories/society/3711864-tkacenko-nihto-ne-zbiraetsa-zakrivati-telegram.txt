Міністерство культури та інформполітики не планує ініціювати закриття Телеграму.

Про це повідомив міністр культури та інформаційної політики Олександр Ткаченко під час відкриття відреставрованого центрального входу в Національному музеї народної архітектури та побуту України в Пирогові, передає кореспондент Укрінформу.
"Ніхто не збирається закривати Телеграм", - сказав очільник МКІП.
Таку відповідь Ткаченко дав на питання одного з журналістів про те, як будуть "наводити порядок в Телеграмі, чи не суперечить це принципам свободи слова і чи не краще розвивати критичне ставлення до інформації, аніж закривати інформмайданчик".
Як повідомлялося, очільник МКІП в інтерв'ю "Інтерфакс-Україна" зазначав, що триває дискусія про "певне регулювання" Телеграму.