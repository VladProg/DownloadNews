Зі Львова на фронт відправили 16 автомобілів, дрони та радіостанції, які волонтерська організація з Норвегії «Вільна Україна» придбала для українських військових.

Про це повідомляє пресслужба Львівської міської ради, передає Укрінформ.
«Ми веземо на фронт 16 автомобілів, 32 дрони, 10 радіостанцій, військове взуття та форму. Це не перша допомога від наших норвезьких колег, але одна із наймасштабніших», – розповів бізнес-омбудсмен Львівської міської ради Сергій Кіраль.
Волонтерська організація з Норвегії «Вільна Україна» уже понад пів року допомагає ЗСУ.

«Мене надзвичайно вражають українські воїни, їхня відвага та сила. Ми не могли залишатись осторонь. Я вважаю, що сьогодні це обов’язок кожної людини, якій важливі цінності свободи та демократії», – зазначив відомий норвезький письменник та волонтер Рой Якобсен.

Група волонтерів вже відправились у райони бойових дій, щоб передати допомогу військовим.
Як повідомлялося, 5 січня ЛМКП «Львівводоканал» отримав гуманітарну допомогу з Норвегії на суму близько трьох мільйонів крон. ГО Fritt Ukraina привезла підприємству кілька енергоблоків та 16 палет теплого одягу, зокрема 300 утеплювачів та близько 130 зимових курток.
Фото: Львівська міська рада