Учителі Миколаєва отримали майже тисячу ноутбуків від Фундації Олени Зеленської.

Про це повідомляє Миколаївська міська рада у Телеграмі, передає Укрінформ.
«Закладам загальної середньої освіти міста Миколаєва передали 991 ноутбук. Комп'ютерне обладнання наші освітяни отримали за сприяння Фундації Олени Зеленської у межах ініціативи Глобальної бізнес-коаліції для освіти (GBC-Education) та проєкту «Цифровий актив для України» компанії HP та Microsoft», - йдеться у повідомленні.

Зазначається, що цифрові девайси використовуватимуть для організації освітнього процесу, зокрема, дистанційного навчання.
Як повідомлялося, на Миколаївщині з початку війни пошкоджено або повністю зруйновано 383 навчальні заклади, з низ 85 в обласному центрі.
Фото: Миколаївська міська рада