Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Руслан Канюка

Президент України Володимир Зеленський тримає копію листа короля Карла ХІІ 1711 року з інструкцією про визнання Запорізької Січі як незалежної держави, яку привезла Прем'єр-міністерка Королівства Швеція Магдалена Андерссон (ліворуч), під час спільного брифінгу, Київ, 4 липня 2022 року.

Фото: Руслан Канюка

Президент України Володимир Зеленський (праворуч) та Прем'єр-міністр Ірландії Міхал Мартін під час спільного брифінгу, Київ, 6 липня 2022 року.

Фото: Павло Багмут

Президент України Володимир Зеленський (праворуч) та Прем’єр-міністр Австралії Ентоні Албенізі виходять після спільного брифінгу, Київ, 3 липня 2022 року.

Фото: В’ячеслав Мадієвський

Чоловік схилився над тілом близької людини, яка загинула внаслідок обстрілу російськими військами з реактивних систем залпового вогню житлового району Харкова, 7 липня 2022 року.

Фото: В’ячеслав Мадієвський

Зруйнована внаслідок ракетного обстрілу з боку російських військ чергова архітектурна пам’ятка – будинок архітектора Тона – на вулиці Полтавський шлях у центрі Харкова, 6 липня 2022 року.

Фото: В’ячеслав Мадієвський

Роман Кравченко у своєму будинку, зруйнованому внаслідок обстрілу російськими військами з реактивних систем залпового вогню, Харків, 7 липня 2022 року.

Фото: В’ячеслав Мадієвський

Наслідки обстрілів російськими військами школи-інтернату для дітей із порушенням зору, Харків, 7 липня 2022 року.

Фото: В’ячеслав Мадієвський

Чоловік прибирає наслідки влучання російських ракет у будівлю ліцею, Харків, 5 липня 2022 року.

Фото: Юрій Рильчук

Учасники церемонії прощання із загиблим у російсько-українській війні військовослужбовцем Тарасом Микицеєм, Івано-Франківськ, 6 липня 2022 року.

Фото: Юрій Рильчук

В Івано-Франківську попрощалися із українськими захисниками, військовими-добровольцями Максимом Руденком, Сергієм Батюком та Ігорем Ходаком, які загинули під час виконання бойового завдання на Луганщині. Поховали героїв на міському кладовищі у Чукалівці, Івано-Франківська область, 4 липня 2022 року.

Фото: Дмитро Смольєнко

Звільнений з російського полону боєць, який проходить реабілітацію в одному з медичних закладів області, демонструє рану на своєму тілі, Запорізька область, 5 липня 2022 року.

Фото: Геннадій Мінченко

Дружина командира полку "Азов" Дениса Прокопенка Катерина Прокопенко виступає під час пресконференції Асоціації родин захисників "Азовсталі", Київ, 4 липня 2022 року.

Фото: Руслан Канюка

Жінка дивиться на стенд, присвячений загиблому фотокореспонденту Максу Левіну, під час фотовиставки The War Is Not Over Yet у парку імені Тараса Шевченка, Боярка, Київська область, 7 липня 2022 року.

Фото: В’ячеслав Мадієвський

Працівники АТ "Харківміськгаз", які разом зі спеціалістами ДСНС шукають місця пошкодження газопроводів, що виникли через численні обстріли міста російськими військами, Харків, 1 липня 2022 року.

Фото: Сергій Гудак

Волонтерки Руху підтримки закарпатських військових ліплять вареники з вишнями та чорницями у межах акції "Святкуємо Купала, щоби раша запалала!". Зібрані кошти спрямують на створення маскувальних сіток та халатів. Ужгород, Закарпатська область, 5 липня 2022 року.

Фото: Сергій Гудак

Актори Донецького академічного обласного драматичного театру з міста Маріуполь репетирують виставу про Василя Стуса у будівлі Закарпатського облмуздрамтеатру, де водночас за лаштунками плетуть маскувальні сітки для армії, Ужгород, 6 липня 2022 року.

Фото: Юлій Зозуля

Одесити та гості міста приносять речі та продукти харчування до гуманітарного штабу для жителів смт Сергіївка Одеської області, які постраждали від ракетного удару з боку росіян у ніч на 1 липня, Одеса, 3 липня 2022 року.

Фото: Микола М’якшиков

Повітряна куля, запущена на підтримку тимчасово окупованого Херсона, Дніпро, 5 липня 2022 року.

Фото: Альона Николаєвич

Оркестр Державної спеціальної служби транспорту Міністерства оборони України з нагоди 246-ї річниці незалежності Сполучених Штатів Америки та на знак солідарності й вдячності народові США за всебічну підтримку України виступив із концертом на площі перед пам’ятником Т. Шевченку у Львові, 4 липня 2022 року.

Фото: Альберт Кошелев

Оркестр Запорізького академічного обласного українського музично-драматичного театру імені В.Г. Магара під час виступу, кошти за квитки від якого будуть передані на потреби українських захисників, на даху одного з готелів міста, Запоріжжя, 1 липня 2022 року.

Фото: Володимир Тарасов

Пес-сапер Патрон під час ознайомлення делегацій пожежно-рятувальних служб Польщі, Естонії, Латвії та Литви з роботою ДСНС України в умовах війни, Київ, 7 липня 2022 року.

Фото: В’ячеслав Мадієвський

ДСНСники врятували пташенят, які випали з гнізда під час вибуху, Харків, 4 липня 2022 року.

Фото: Олександр Лапін

М'яка іграшка "Борис Джонсон" у формі бойового гусака, яку виготовила майстриня-лялькарка Наталія Дремлюга, Вінниця, 2 липня 2022 року.

Фото: Ніна Ляшонок

На пляжах Великого Фонтану – одного з найбільших та найпопулярніших приморських курортних районів Одеси – відпочивальникам загородили захисними сітками прохід до Чорного моря через мінну небезпеку, 4 липня 2022 року.

Фото: Юрій Рильчук

Люди рибалять з човна посеред річки Дністер у районі сіл Буківна і Петрилів, Івано-Франківська область, 3 липня 2022 року.

Фото: Юлій Зозуля

Місцевий ринок, що постраждав внаслідок ракетного удару російських військ по смт Сергіївка, Білгород-Дністровський район, Одеська область, 1 липня 2022 року.

Фото: В’ячеслав Мадієвський

Пасажири харківського метро проходять повз спальні місця на одній зі станцій. Харківський метрополітен відновив роботу 24 травня 2022 року. На деяких станціях, попри відновлення руху поїздів, як і раніше, проживають люди, чиї домівки зруйновані внаслідок обстрілів з боку російських військ, Харків, 7 липня 2022 року.

Фото: Юлій Зозуля

Блошиний ринок на Молдаванці в Одесі, 4 липня 2022 року.

Фото: Євген Котенко

Житлові будинки на світанку, Київ, 6 липня 2022 року.

Фото: Юлій Зозуля

Речі сушаться на мотузці біля блошиного ринку на Молдаванці в Одесі, 4 липня 2022 року.

Фото: Дмитро Смольєнко

Ливарний двір доменної печі №3 ПАТ "Запоріжсталь", Запоріжжя, 28 червня 2022 року.

Фото: Юлій Зозуля

Пташка сидить на тлі заходу сонця, Одеса, 7 липня 2022 року.

Фото: Дмитро Смольєнко

У Запорізькій області через воєнні дії збирання зернових відбувається лише на території Запорізького та частині Пологівського районів. Це шоста частина площі. Запорізька область, 5 липня 2022 року.


Фото: Сергій Гудак

Фотосесія учасниці благодійного творчого фототуру на Лавандову гору, організованого громадською організацією "Щасливі діти" для збору коштів на закупівлю авто для ЗСУ, на плантації лаванди поблизу Перечина, Ужгородський район, Закарпатська область, 1 липня 2022 року.