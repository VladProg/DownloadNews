АТ «Укрзалізниця» оприлюднило розклад додаткових евакуаційних рейсів на суботу, 23 квітня.

Як передає Укрінформ, відповідний графік розміщено на сайті Укрзалізниці.
Йдеться про такі потяги:
11:30 - 219/220 Запоріжжя-1 – Львів;
14:30 - 220/219 Львів - Запоріжжя-1;
16:30 - 234/233 Покровськ – Чоп;
23:30 - 234/233 Чоп – Дніпро;
06:00 - 209/210 Івано-Франківськ – Харків-Пасажирський;
11:30 - 209/210 Харків-Пасажирський – Івано-Франківськ.
Перевізник зазначає, що час відправлення може змінюватись, тому радить стежити за оновленнями.
Як повідомляв Укрінформ, віцепрем'єр - міністр з питань реінтеграції тимчасово окупованих територій України Ірина Верещук заявила, що у суботу, 23 квітня, з Маріуполя, вірогідно, зможуть відкрити гуманітарний коридор для евакуації людей.