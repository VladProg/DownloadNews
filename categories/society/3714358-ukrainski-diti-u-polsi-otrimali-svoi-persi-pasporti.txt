У польському місті Осса 49 українських дітей отримали свої перші ID-картки від Державної міграційної служби.

Як передає Укрінформ, про це у Телеграмі повідомляє Міністерство з питань реінтеграції тимчасово окупованих територій.
«Українські діти в польському місті Осса отримали свої перші паспорти громадянина України. 49 дітей отримали ID-картки від Державної міграційної служби. Це стало можливим завдяки зусиллям Координаційного штабу з питань захисту прав дитини в умовах воєнного стану та UNICEF», - йдеться у повідомленні.

У Мінреінтеграції зауважили, що в цьому випадку йдеться про дітей-сиріт та дітей, позбавлених батьківського піклування, які знайшли тимчасовий прихисток за кордоном.
Як відомо, кожен громадянин України, який досяг 14-річного віку, зобов'язаний отримати паспорт.