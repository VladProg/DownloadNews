Президент Володимир Зеленський з нагоди Дня працівників освіти закликав цінувати роботу вчителів, які роблять свої знання знаннями учнів.

Як передає Укрінформ, про це Зеленський написав у Фейсбуці.
"З вашим днем, освітяни! Цінуймо своїх учителів – їхню силу, їхнє знання, які вони роблять вашою силою, вашим знанням. Дякуємо працівникам і працівницям освіти!" - зазначив Зеленський.

Він наголосив, що ми беремо від своїх учителів не лише знання, а й характер, цінності, принциповість.
Як повідомлялося, міністр освіти і науки Оксен Лісовий закликав українців ділитися прикладами й історіями про своїх вчителів, щоб зробити їхній внесок видимим.
День працівників освіти відзначається в Україні щорічно в першу неділю жовтня.