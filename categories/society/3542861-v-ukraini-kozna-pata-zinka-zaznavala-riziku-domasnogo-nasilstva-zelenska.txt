В Україні кожна п'ята жінка зазнавала ризику домашнього насильства і лише кожна третя з цієї кількості жінок про це говорила.

Про це під час презентації застосунку для протидії випадкам домашнього насильства заявила перші леді Олена Зеленська, передає кореспондент Укрінформу.
"Кожна п'ята жінка зазнавала ризику домашнього насильства, але кожна третя з них тільки про це говорила", - зазначила дружина Президента.






У Києві презентивали мобільний застосунок для реагування на випадки домашнього та гендерно зумовленого насильства / Фото: Геннадій Мінченко, Укрінформ





































Зеленська наголосила, що насильству і жорстокості не може бути ніяких виправдань, ні за яких умов. "Ми ніколи не будемо більше терпимими до насильства, ні до якого, ні у якій формі", - сказала вона.
Водночас вона заявила, що насильство краще попередити, ніж боротися з його наслідками.
Зі свого боку міністр внутрішніх справ Денис Монастирський зазначив, що так склалося, що у рф це явище є нормою, але це у жодному разі не має бути нормальним для нас.
"Це має бути дійсно нашою відмінністю, цивілізаційною, від ворога. І це (боротьба з домашнім насильством - ред.) - наша принципова позиція, яку ми маємо продовжувати розвивати", - сказав очільник МВС.
Як повідомляв Укрінформ, дружина Президента Олена Зеленська у межах Національної стратегії безбар’єрності запускає проєкт “Реабілітація травм війни в Україні”.