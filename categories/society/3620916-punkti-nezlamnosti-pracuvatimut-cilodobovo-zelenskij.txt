Президент Володимир Зеленський заявив, що «пункти незламності», які почали діяти по всій Україні в умовах знеструмлення через російські ракетні удари, функціонуватимуть цілодобово та безкоштовно як місця тимчасового перебування.

Про це він написав у Телеграмі, передає Укрінформ.
“Попри підступні атаки ворога на нашу інфраструктуру, ми не здамося. По всій Україні почали діяти «пункти незламності». Це осередки безпеки, стабільності та тепла, які функціонуватимуть цілодобово та безкоштовно як місця тимчасового перебування”, - зазначив Зеленський.
Про найближчий пункт можна дізнатися на сайті: http://bit.ly/3EB3ySx.
Як повідомлялося, ракетний обстріл рф 23 листопада призвів до тимчасового знеструмлення всіх атомних станцій, більшості теплових та гідроелектростанцій. Також пошкоджені об‘єкти електропередачі.
Фото: ОП