В Україні збережеться прохолодна погода, проте опадів буде менше.

Про це Укрінформу повідомили в Укргідрометцентрі.
"22 вересня у західних та північних областях, вдень також і на Вінниччині, Черкащині та в Криму невеликий дощ, на решті території без істотних опадів. Вітер північно-західний, 5-10 м/с. Температура вночі 4-9°, вдень 10-15°, у південній та східній частинах 16-19°; на високогір'ї Карпат протягом доби 1-6° тепла", - зазначається у повідомленні.
У Києві та столичному регіоні завтра місцями невеликий дощ. Вночі на Київщині очікується 4-9° тепла, вдень 10-15°. У Києві вночі буде 7-9° тепла, вдень 12-14°.
23-24 вересня вдень на півдні, заході і в центрі України пройдуть невеликі дощі, повітря прогріється від 9 до 18°. Вночі буде від 2 до 10° тепла, у західних, північних та центральних областях на поверхні ґрунту заморозки 0-3°.
У Києві та області 23-24 вересня невеликий дощ. Температура вночі 2-7° тепла, на поверхні ґрунту заморозки 0-3°; вдень 9-14° тепла.
25 вересня у більшості північних, західних і східних областей місцями невеликий дощ, температура вночі 1-7° тепла, на поверхні ґрунту, крім західних областей, заморозки 0-3°, на узбережжі морів 8-11° тепла; вдень 10-16°, на півдні країни та у західній частині до 18°.
26 вересня, крім сходу та заходу України, без опадів. Температура вночі 4-10° тепла, на Закарпатті та узбережжі морів місцями 11-13°; вдень 13-19°, на півдні країни до 22°, у західних та північних областях 10-16°.
У Києві та столичній області 25 вересня вдень можливий невеликий дощ, 26 вересня без опадів. Температура вночі 25 вересня на Київщині 1-6° тепла, на поверхні ґрунту заморозки 0-3°, 26 вересня 4-9° тепла; вдень 10-15°. У Києві вночі 25 вересня 4-6° тепла, 26 вересня 7-9°; вдень 13-15°.