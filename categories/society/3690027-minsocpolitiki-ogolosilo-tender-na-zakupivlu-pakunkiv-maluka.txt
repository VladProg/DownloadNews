На платформі Prozorro оголошено тендер на закупівлю майже 61,5 тис. «пакунків малюка».

Як передає Укрінфром, про це повідомила пресслужба Міністерства соціальної політики України.
«31 березня 2023 року Міністерством соціальної політики оголошено тендер на закупівлю одноразової натуральної допомоги «пакунок малюка», - йдеться в повідомленні.
Оголошення про закупівлю розміщено на електронній платформі Prozorro. Передбачається закупівля одноразової допомоги «пакунок малюка» в кількості 61 456 комплектів.
Тендерні пропозиції приймаються до 10 квітня 2023 року.
Орієнтовний термін укладення договору з постачальником, який переможе у тендерній процедурі, – з 24 квітня до 2 травня 2023 року.
У міністерстві нагадують, що у бюджеті на 2023 рік закладено 1,43 млрд грн на закупівлю «пакунків», а також на надання грошової компенсації родині за невикористані пакунки.
Як повідомлялося, уряд ухвалив розроблене Мінсоцполітики рішення, яке дозволяє родинам під час воєнного стану використовувати кошти грошової компенсації «пакунку малюка» на будь-які необхідні товари.