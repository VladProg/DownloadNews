Українська влада фактично кожного дня фіксує примусове переміщення наших дітей із тимчасово окупованої території України до території Росії.

Про це у телемарафоні “Єдині новини” заявив уповноважений ВР із прав людини Дмитро Лубінець, передає кореспондент Укрінформу.
“У нас продовжується примусова депортація українських дітей. І ми фактично кожного дня зараз фіксуємо примусове переміщення українських дітей із тимчасово окупованої території України до території РФ. (Їх — ред.) вивозять і з Криму, і з Луганська, і з Донецької області тощо. І РФ робить все, щоб заблокувати процес повернення (українських дітей додому — ред.)”, - зазначив він.
Як повідомлялося, за інформацією Офісу генпрокурора, армія РФ вбила в Україні 490 дітей та ще 1028 дітям завдала поранень.