Війна в Україні збільшила ризик передчасних пологів, а отже, потрібна більша кількість кисневих апаратів для новонароджених, заявив у вівторок у Женеві речник Глобального агентства охорони здоров’я ВООЗ United, підтримуваного ООН.

Як передає Укрінформ, про це повідомляє пресслужба ООН.
«Війна підвищує рівень стресу у вагітних жінок, що призводить до збільшення кількості зареєстрованих передчасних пологів, - сказав він на пресбрифінгу. - Діти, народжені передчасно, частіше мають респіраторні, неврологічні або травні ускладнення, для лікування яких потрібен кисень».
Агентство передало Україні 220 портативних пристроїв bCPAP, що не потребують приєднання до електромережі, і 125 кисневих систем змішування.
Пристрій забезпечує неінвазійну кисневу вентиляцію новонароджених, які мають складнощі з диханням, і значно підвищує шанси на виживання немовлят.
Системи змішування допомагають запобігти пошкодженню очей, легенів і мозку чистим киснем.
За словами Вергооселя, на сьогодні пристрої отримали 25 лікувальних закладів по всій Україні, 17 з яких - перинатальні центри.
Як повідомляв Укрінформ, за прогнозом ООН, унаслідок інтенсивних бойових дій від початку російського вторгнення в Україні щонайменше 17,7 млн людей потребуватимуть гуманітарної допомоги до кінця року.
Фото: NICEF/Andriy Boiko