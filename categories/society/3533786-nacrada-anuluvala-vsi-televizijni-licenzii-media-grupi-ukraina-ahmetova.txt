Український медіарегулятор анулював ліцензії національних телеканалів «Україна», «Україна24», «ДОНБАС», «Футбол 1/2/3», «НЛО», «Індиго».

Це рішення представники Нацради ухвалили під час засідання, передає Укрінформ.
«Ці анулювання розглядаються одним питанням. До Нацради про анулювання ліцензій на мовлення звернулися ТОВ «ТРК «УКРАЇНА», м. Київ (ефірне ТБ, логотип: «ДОНБАС»), (ефірне ТБ, логотип: «УКРАЇНА»), (супутникове ТБ, логотип: «ФУТБОЛ 2» (комбіноване)), (супутникове ТБ, логотип: «ФУТБОЛ 1» (комбіноване)), супутникове ТБ, логотип: «НЛО.TV»), (супутникове ТБ, логотип: «УКРАЇНА»), (супутникове ТБ, логотип: «ФУТБОЛ 3» (комбіноване)), (НР № 00110-м від 13.05.2021) (супутникове, логотип: «ДОНБАС»), (НР № 00249-м від 18.09.2014) (супутникове ТБ, логотип: «Індиго.tv»), (НР № 00218-м від 30.08.2018) (багатоканальне ТБ, логотип: «ДОНБАС»), (НР № 00326-м від 25.08.2018) (багатоканальне ТБ, логотип: «Індиго tv» (комбіноване)), (НР № 00219-м від 25.08.2018) (багатоканальне ТБ, логотип: «НЛО.TV»), (НР № 00220-м від 25.08.2018) (багатоканальне ТБ, логотип: «УКРАЇНА»)», - сказав представник Нацради Олег Черниш.
Водночас із заявою щодо анулювання ліцензії на мовлення звернувся єдиний в Україні провайдер програмної послуги IPTV, OTT, який також представляв медіахолдинг Ахметова.
«Ще один представник «Медіа Групи Україна» - це єдиний наш ліцензіат, яким мав ліцензію провайдера програмної прослуги IPTV, OTT - теж звернувся із заявою про анолювання ліцензії (№ 00289)», - зазначили під час засідання.
Як повідомлялося раніше, медіахолдинг Рината Ахметова «Медіа Група Україна» об'єднує канали «Україна», «Україна 24», «Футбол 1/2/3», «НЛО TV», «Індиго», мультимедійну платформу «Сьогодні», «Новинну Групу Україна» та інші. Український бізнесмен 11 липня повідомив, що його інвестиційна компанія SCM виходить з медійного бізнесу, зазначивши, що таке рішення продиктоване законом проти олігархів. За день SCM офіційно оголосила, що розпочинає процедури припинення випуску друкованих ЗМІ та анулювання ліцензій «Медіа Групи Україна». Ідеться про всі державні ліцензії на мовлення та на провайдера програмної послуги, які були отримані МГУ від держави. Всі активи МГУ залишаються в її власності.