З 1 березня було проіндексовано понад 553 тис. військових пенсій. Після збільшення середній розмір виплат дорівнює 10 575 грн.

Як передає Укрінформ, про це повідомила заступник голови правління Пенсійного фонду України Ірина Ковпашко під час засідання Комітету ВР з питань соціальної політики та захисту прав ветеранів.
«Ми проіндексували понад 553 тисячі пенсій, середній розмір підвищення військової пенсії склав на рівні 1 200 гривень. Після індексації з 1 березня середній розмір пенсійної вплати військових пенсіонерів склав понад 10 575 гривень», - наголосила Ковпашко.
Крім того, вона нагадала, що з 1 січня 2023 року встановлено щомісячні грошові виплати окремим категоріям осіб, зокрема, тим, кому присвоєно звання Герой України з врученням ордена «Золота Зірка», особам, яких після 2014 року нагороджено орденом Богдана Хмельницького трьох ступенів, «За мужність» трьох ступенів або княгині Ольги трьох ступенів.
Як повідомлялося, уряд ухвалив рішення проіндексувати з 1 березня 2023 року пенсії на 19,7% для 10,5 млн осіб. Середній розмір пенсії становить 5 219,69 грн.