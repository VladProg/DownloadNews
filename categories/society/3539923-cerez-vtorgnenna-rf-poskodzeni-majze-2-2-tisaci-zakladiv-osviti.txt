В Україні внаслідок повномасштабного вторгнення рф було пошкоджено 2199 закладів освіти, із них 225 – зруйновано повністю.

Про це у Телеграмі поінформувала пресслужба Офісу генерального прокурора, передає Укрінформ.
«Через бомбардування та обстріли збройними силами рф пошкоджено 2199 закладів освіти. З них 225 зруйновано повністю», - йдеться у повідомленні.
Зазначається, що кількість загиблих і поранених дітей унаслідок вторгнення рф станом на 30 липня не змінилася – 358 і понад 693 відповідно. Загалом унаслідок дій рф в Україні постраждало понад 1051 дитина.
У ОГП інформують, що ці цифри не остаточні, оскільки триває робота з їх встановлення у місцях ведення активних бойових дій, на тимчасово захоплених та звільнених територіях.
У відомстві заявляють, що найбільше постраждало дітей у Донецькій області - 363, Харківській - 195, Київській - 116, Чернігівській - 68, Луганській - 61, Миколаївській - 57, Херсонській - 54, Запорізькій - 40.
Громадяни можуть надати інформацію про воєнний злочин щодо дитини через єдиний доказовий хаб: warcrimes.gov.ua та за телефонами: +380961004438, +380683235856.
Як повідомляв Укрінформ, 28 липня в ОГП поінформували, що більш як 1051 дитина постраждала в Україні внаслідок повномасштабного вторгнення рф.