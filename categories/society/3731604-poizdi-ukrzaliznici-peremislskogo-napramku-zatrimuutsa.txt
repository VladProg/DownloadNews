Поїзди Укрзалізниці перемишльського напрямку затримуються через травмування людини на колії поблизу Перемишля і слідчі дії польської поліції.

Як передає Укрінформ, про це в Телеграмі повідомляє Укрзалізниця.
Станом на 8:00 5 липня слідчі дії на місці завершені, поїзди курсують з відставанням від графіку, ідеться у повідомленні.
Поїзд № 716/715 Перемишль-Київ затримується на 5:52, № 32/31 Перемишль-Запоріжжя - на 4:24, № 54/53 Перемишль-Київ - на 5:40, № 36/35 Перемишль-Одеса - на 5:40, № 37/38 Ужгород-Одеса на 3:41, № 705/706 Київ-Перемишль - на 1:39.
При цьому 82 інші поїзди прямують по Україні чітко за розкладом, зазначили в Укрзалізниці, перепросили за незручності і порадили пасажирам вказаних поїздів сповістити поїзні бригади про подальші пересадки, щоб залізничники змогли запропонувати зручні опції продовження подорожі з урахуванням запізнення.
Як повідомляв Укрінформ, безкоштовний потяг, яким жителі Донецької області можуть евакуюватися у Житомирську область, з 8 липня курсуватиме раз на вісім днів.