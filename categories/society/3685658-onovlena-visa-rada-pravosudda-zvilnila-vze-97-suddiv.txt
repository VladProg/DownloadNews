Від початку року Вища рада правосуддя звільнила за загальними обставинами 97 суддів.

Як передає Укрінформ, про це повідомили у ВРП.
“З початку роботи повноважного складу Вищої ради правосуддя за загальними обставинами звільнилися 97 суддів: 89 суддів звільнилися у відставку та восьмеро – у зв’язку з поданням заяв за власним бажанням”, - ідеться в повідомленні.
Зокрема, зазначається, що на засіданні 21 березня ВРП вирішила звільнити у зв'язку з поданням заяв про відставку: Дмитра Терещенка з посади судді Кіровоградського районного суду, Олексія Бринцева - з посади судді Господарського суду Харківської області та Ларису Маріщенко - з посади судді Господарського суду Житомирської області.
Як повідомлялося, у січні 2023 року було відновлено повноважний склад Вищої ради правосуддя. 19 січня відбулося його перше засідання.