В Україні на тиждень фіксується близько 1 тисячі випадків захворювання на коронавірус.

Про це міністр Кабінету Міністрів України Олег Немчінов сказав в ефірі телемарафону, передає Укрінформ.
«Ковід ніде не зник. Але вакцинація дає позитивні результати. Зараз фіксується на тиждень при дослідженні значно меншому, ніж до 24 лютого, від 1000 до 1200-1300 захворювань. Проводиться регулярна сегментація проб, які здають. Інших, крім Омікрону, штамів не виявлено. Вакцинація триває», - сказав Немчінов.
Він наголосив, що днями відбулося засідання комісії ТЕБ та НС, на якій заслухали інформацію міністра охорони здоров’я про стан справ, адже через збройну агресію росії не тільки коронавірус є проблемою. Виникла небезпека інших інфекційних хвороб.

Як повідомлялося, Кабінет Міністрів ухвалив рішення про продовження в Україні карантину та режиму надзвичайної ситуації з метою запобігання поширенню СOVID-19 до 31 серпня 2022 року. Глава МОЗ Віктор Ляшко закликав обов’язково зробити пропущені щеплення.