У більшості пунктів пропуску на кордонах України черги відсутні.

Як передає Укрінформ, про це Західне регіональне управління Державної прикордонної служби України - Західний кордон повідомляє у Фейсбуці.
Станом на 06:00 29 квітня у пунктах пропуску на кордоні зі Словаччиною, Угорщиною, Румунією та Молдовою черги відсутні.
На кордоні з Польщею у пункті пропуску «Краківець» на виїзд очікують 25 легкових авто та 3 автобуси, «Рава-Руська» - 9 автобусів.
Як повідомляв Укрінформ, за даними Управління Верховного комісара ООН у справах біженців, кількість біженців, які виїхали з України з початку російського вторгнення, станом на 27 квітня, склала 5 372 854 особи.