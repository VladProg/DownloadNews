Президент Володимир Зеленський вручив паспорти дітям-переселенцям, дітям загиблих воїнів та дітям, батьки яких боронять Україну.

Церемонія вручення відбулася на спільному з президентом Литви Гітанасом Науседою брифінгу в Києві, повідомляє кореспондент Укрінформу.
"Цей паспорт, паспорт громадянина України, який ви сьогодні отримуєте, символізує силу. Його знають та поважають в усіх країнах світу, та навіть там, де не мають свободи сказати про це відкрито. Я впевнений, ви зможете відчути цю повагу. І, будь ласка, робіть усе для того, щоб сила України та повага до України тільки зростала", - сказав Зеленський перед врученням.






Зеленський вручив перші паспорти юним українським громадянам / Фото: Офіс Президента






















Як повідомляв Укрінформ, президент Литви Гітанас Науседа у День української державності прибув із візитом до Києва. З трибуни українського парламенту він заявив, що Литва буде прагнути до якнайшвидшого початку переговорів про вступ України до Євросоюзу.