У Національній поліції закликають українців відкласти дальні поїздки через негоду.

Як передає Укрінформ, про це Нацполіція повідомляє у Фейсбуці.
У багатьох регіонах України сьогодні дощі та сильні пориви вітру. Відтак по всій країні поліцейські допомагають долати наслідки негоди.

"Закликаємо громадян відкласти дальні поїздки, а якщо така потреба все одно є, - бути уважними та обережними. Допомагайте одне одному в дорозі, а якщо також можливості немає, - викликайте поліцію чи рятувальників", - зазначили у поліції.
Як повідомляв Укрінформ, в Україні через негоду були знеструмлені 1045 населених пунктів у 14 областях, без світла залишились 306 тисяч споживачів.