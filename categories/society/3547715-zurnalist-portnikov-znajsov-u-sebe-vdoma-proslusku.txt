У Львові вдома журналіст Віталій Портников, який веде програми на «Еспресо» і «Радіо Свобода», знайшов підслуховуючий пристрій - диктофон з можливістю довго вести запис.

Про це у Фейсбуці повідомив народний депутат Микола Княжицький, передає Укрінформ.

"У Львові вдома журналіст Віталій Портников , який веде програми на Еспресо і Радіо Свобода знайшов підслуховуючий пристрій. Це диктофон з можливістю довго вести запис. Викликали поліцію. Приїхали швидко. Викликали СБУ. Не їдуть. Як депутат Верховної Ради прошу СБУ негайно приїхати і порушити справу. Ми ж не знаємо, хто і з якою метою встановив цей пристрій : наші служби, зарубіжні чи криміналітет", - зазначив політик.


Віталій Портников прокоментував інцидент для "Еспресо": "Сьогодні прибираючи квартиру, в якій я оселився наприкінці лютого, коли почалась війна, я під ліжком знайшов записуючий пристрій. На пристрої був інвентарний номер. Я повідомив правоохоронні органи про свою знахідку, щоб вони розслідували цей інцидент".
Віталій Портников - відомий український журналіст, публіцист та політичний оглядач. Співпрацює з "Радіо Свобода" та "Еспресо". На телеканалі "Еспресо" він створює програми "Політклуб Віталія Портникова" та "Суботній політклуб".
Перше фото: Еспресо