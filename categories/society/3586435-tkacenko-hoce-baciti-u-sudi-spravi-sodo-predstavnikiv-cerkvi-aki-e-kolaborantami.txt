Міністр культури та інформаційної політики Олександр Ткаченко хотів би побачити доведення до логічного завершення правоохоронними органами справ щодо представників церкви, які є колаборантами.

Про це він сказав в інтерв’ю "Радіо Свобода", передає Укрінформ.
"Відповідні запити стосовно поведінки тих чи інших ієрархів УПЦ ми постійно ставимо керівництву цієї церкви. Правоохоронні органи мають реагувати на колаборантів, якщо такі є. І я би дуже хотів, щоб кілька таких справ, які існують, були доведені до суду. Тому що суспільству важливо мати відповіді на запитання, що роблять ті чи інші ієрархи, наприклад УПЦ (МП – ред.), не тільки в кремлі, а й які дії вони вживають на окупованих територіях", – сказав Ткаченко.

Як повідомлялося, представники УПЦ МП "засвітилися" у кремлі на заході, присвяченому святкуванню незаконного рішення про анексію українських територій минулого тижня.