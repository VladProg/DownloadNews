Солом’янський райсуд Києва продовжив запобіжний захід для екснамісника Києво-Печерської лаври Павла у вигляді цілодобового домашнього арешту на 30 діб.

Про це у коментарі Укрінформу заявив адвокат митрополита Микита Чекман.
“Продовжили на 30 діб (запобіжний захід для Павла — ред.). Будемо оскаржувати (цю ухвалу суду — ред.)”, - заявив він.
Як повідомлялося, 1 квітня Шевченківський райсуд Києва обрав екснаміснику Києво-Печерської лаври митрополиту Української православної церкви (московського патріархату) Павлу (Лебедю) запобіжний захід у вигляді цілодобового домашнього арешту.
Служба безпеки України повідомила йому про підозру у виправдовуванні і запереченні збройної агресії російської федерації проти України (ст.161 ККУ), а також порушенні рівноправності громадян залежно від їх расової, національної і регіональної належності (ст. 436-2 ККУ).