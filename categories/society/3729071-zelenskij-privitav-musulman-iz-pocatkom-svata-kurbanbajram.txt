Президент України Володимир Зеленський привітав мусульман із початком свята Курбан-Байрам.

Він висловив привітання у вечірньому відеозверненні, повідомляє Укрінформ.
«Вітаю усіх мусульман України та світу із початком свята Курбан-Байрам. Хай усі ми здобудемо мир для своєї країни, для своїх країн, для своїх дітей. Чесний і справедливий мир», - сказав Глава держави.
Водночас Зеленський привітав українців із Днем Конституції. Зеленський побажав громадянам лише примножувати волю, славу й незалежність України.
Як повідомляв Укрінформ, сьогодні, 28 червня мусульмани всього світу почали святкувати Курбан байрам. Святкування триватиме до 1 липня. Близько 2,5 млн мусульман зі всього світу приїхали на хадж у Мекку на Курбан - Байрам.
Водночас 28 червня в Україні відзначається День Конституції.