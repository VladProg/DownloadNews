20 листопада о 12:00 відбудеться презентація результатів дослідження «Гендерний баланс у прийнятті рішень в медіаорганізаціях України».

Організатори: Медіацентр Україна – Укрінформ.
До участі запрошені:

Катерина Левченко - Урядова уповноважена з питань гендерної політики України;
Роман Любченко - заступник директора офісу IFES в Україні;
Ліза Кузьменко - голова ГО «Жінки в медіа», членкиня Комісії з журналістської етики.

Чому це цікаво?
ГО «Жінки в медіа», IFES Україна, у співпраці з Урядовою уповноваженою з питань гендерної політики України, презентує результати дослідження «Гендерний баланс у прийнятті рішень в медіаорганізаціях України».
Це дослідження є однією з перших спроб в Україні оцінити гендерну репрезентацію на керівних позиціях у медіа. Воно ґрунтується на показниках, які застосовує Європейський інститут з гендерної рівності (European Institute for Gender Equality (EIGE). Було опитано 173 представниці та представників 168 українських медіа.
Результати дослідження можуть використовуватися з метою посилення політик гендерної рівності як для органів влади всіх рівнів, зокрема, підкріпити даними впровадження державної стратегії забезпечення рівних прав та можливостей жінок і чоловіків, так і на рівні окремих медійних організацій. Особливо актуальним це є у час проведення медіареформи в Україні та під час запровадження змін у медійному законодавстві.
Формат заходу – офлайн (Зала 1).
Дивіться на YouTube-каналі Укрінформу, а також YouTube-каналі Ukraine Media Center Ukrinform та на фейсбук-сторінці Ukraine Media Center Ukrinform.