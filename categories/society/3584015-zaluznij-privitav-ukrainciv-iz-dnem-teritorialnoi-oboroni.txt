Головнокомандувач Збройних сил України Валерій Залужний привітав українців із Днем територіальної оборони.

Привітання він опублікував у Телеграмі, повідомляє Укрінформ.
"Вітаю з Днем територіальної оборони України! Сформовані безпосередньо під час війни, ви стали невід’ємною частиною Збройних сил України і страшним сном для ворога. Ви взяли до рук зброю, щоб захистити свободу і рідних. Ще вчора люди мирних професій, сусіди, колеги, друзі, сьогодні - побратими і посестри. Під гаслом "Готові до спротиву!", – зазначив Залужний.
Він відзначив, що Сили територіальної оборони ЗСУ довели, що українці сміливі, вільні та незламні.
"Разом до Перемоги!", – підсумував Головнокомандувач ЗСУ.
Як повідомлялося, День територіальної оборони України відзначається щорічно у першу неділю жовтня.