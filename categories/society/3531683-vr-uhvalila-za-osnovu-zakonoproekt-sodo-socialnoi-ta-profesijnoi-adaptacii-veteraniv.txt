Верховна Рада ухвалила за основу законопроєкт щодо cистеми переходу від військової кар’єри до цивільного життя.

Проєкт закону "Про внесення змін до статті 8 Закону України “Про соціальний і правовий захист військовослужбовців та членів їх сімей” щодо cистеми переходу від військової кар’єри до цивільного життя" (№7412) у першому читанні підтримали 299 депутатів, передає кореспондент Укрінформу.
Згідно з пояснювальною запискою, документом пропонується законодавче визначення центрального органу виконавчої влади, що забезпечує формування та реалізує державну політику у сфері соціального захисту ветеранів війни, осіб, які мають особливі заслуги перед Батьківщиною, постраждалих учасників Революції гідності, членів сімей таких осіб та членів сімей загиблих (померлих) ветеранів війни і захисників та захисниць України, відповідальним за організацію соціальної та професійної адаптації (у тому числі професійної орієнтації) осіб, які звільняються або звільнені з військової служби з числа ветеранів війни.
Порядок та умови надання соціальної та професійної адаптації визначатиме Кабінет Міністрів.