В Україні стартував одинадцятий мовний курс від Всеукраїнського руху "Єдині", призначений для охочих перейти на українську. Його амбасадором стала парамедик з “Азовсталі” Катерина Поліщук ("Пташка").

Про це повідомляється на сайті мовного курсу «Єдині», передає Укрінформ.
"Приєднатися може кожен охочий із будь-якої точки світу. Участь – абсолютно безкоштовна", - йдеться у повідомленні.
Учасники щодня отримуватимуть онлайн навчальні матеріали та завдання, матимуть змогу взяти участь у розмовних клубах - попрацювати в групах і отримати зворотний зв’язок від викладача української мови.
Як повідомлялрся, проєкт "Єдині" передбачає 28 днів підтримки переходу на українську мову. Організатори сподіваються допомогти мільйону людей перейти на українську до кінця 2024 року.