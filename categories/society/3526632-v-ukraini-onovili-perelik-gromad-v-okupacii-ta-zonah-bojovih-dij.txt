Наказом Міністерства з питань реінтеграції тимчасово окупованих територій затверджено оновлений перелік, на основі якого внутрішньо переміщеним особам здійснюватимуть виплати.

Про це повідомила пресслужба Мінреінтеграції, передає Укрінформ.
До оновленого переліку увійшли 311 територіальних громад 9 областей: Донецької (66), Харківської (51), Дніпропетровської (7), Луганської (37), Запорізької (53), Херсонської (49), Миколаївської (24), Сумської (19), Чернігівської (5).
Зокрема, до переліку додалася Шосткинська громада, що на Сумщині.
У Мінреінтеграції наголосили, що всі внутрішньо переміщені особи, які перемістилися з цих громад, отримають грошову допомогу від держави.
Як повідомлялося, цей перелік не є фіксованим і регулярно актуалізується за погодженням Міноборони на підставі пропозицій відповідних обласних та Київської міської військових адміністрацій.
24 лютого російська федерація розпочала новий етап війни проти України – повномасштабне вторгнення. Загарбники обстрілюють і бомбардують міста й села України, катують і вбивають мирне населення.