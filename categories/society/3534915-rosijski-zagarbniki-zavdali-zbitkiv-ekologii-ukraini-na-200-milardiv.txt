Міністерство захисту довкілля та природних ресурсів від початку повномасштабного вторгнення рф зафіксувало понад 2 000 фактів шкоди довкіллю України.

Як повідомляє кореспондент Укрінформу, про це сказав міністр захисту довкілля та природних ресурсів Руслан Стрілець під час телемарафону.
"На сьогодні ми вже зафіксували понад 2000 фактів шкоди довкіллю. Понад 300 матеріалів щодо плюндрування навколишнього середовища та земель передано правоохоронним органам", - заявив міністр.
За словами Стрільця, орієнтовна сума збитків завданих довкіллю України внаслідок російської агресії становить 200 млрд грн. Він зазначив, що Державна екологічна інспекція щодня фіксує нові випадки та щодня оновлює ці розрахунки.


"росія є основний екологічний терорист сьогодення", - наголосив міністр.
Як повідомляв Укрінформ, ОБСЄ створює інформаційну цифрову платформу «Екодозор» для фіксації екологічних небезпек в Україні через війну.