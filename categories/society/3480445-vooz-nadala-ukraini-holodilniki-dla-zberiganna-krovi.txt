Всесвітня організація охорони здоров’я надала Україні 34 фармацевтичних холодильники для безпечного зберігання крові.

Як передає Укрінформ, про це Міністерство охорони здоров'я України повідомляє у Фейсбуці.
“Всесвітня організація охорони здоров’я World Health Organization (WHO) у рамках співпраці з МОЗ надала Україні обладнання для безпечного зберігання крові. Це 34 фармацевтичних холодильники, у яких можна зберігати кров, більша частина з них наразі прямує у різні регіони країни”, - ідеться в повідомленні.
Банки крові є важливою частиною ефективної системи охорони здоров’я. Ще важливішими вони стають під час війни, коли система переливання крові адаптується до нових реалій.

У МОЗ подякували міжнародним партнерам за участь у подоланні викликів, з якими зіштовхнулася Україна.
Як повідомляв Укрінформ, станом на 11 травня в Україні російські війська повністю знищили 101 лікарню, ворог розстріляв чи захопив майже 200 машин швидкої допомоги.
Фото: МОЗ