Від початку повномасштабного вторгнення Росії в Україну, 24 лютого 2022 року, польсько-український кордон у напрямку Польщі перетнули понад 15,4 мільйона осіб.

Про це інформує в соцмережі X Прикордонна служба Польщі, передає Укрінформ.
“Від 24 лютого 2022 року понад 15 млн 465 тис. осіб перетнули кордон з України до Польщі… З Польщі в Україну від 24 лютого 2022 року – 13 млн 728 тис. осіб”, - йдеться в повідомленні польських прикордонників.
Як зазначається, за минулу добу, 11 вересня, з України до Польщі в’їхало 27 тис. осіб, з Польщі до України – 26,2 тис.
Як відомо, станом на сьогодні в Польщі може перебувати понад три млн громадян України, з яких приблизно мільйон прибув після 24 лютого 2022 року.