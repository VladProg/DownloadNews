У суботу відкрилася дводенна Ризька міжнародна конференція Military Surgery Forum, на якій розглядають проблеми військової хірургії, мікрохірургії з урахуванням досвіду, набутого під час російсько-української війни.

Про це повідомляє кореспондент Укрінформу.
Конференція MSFR2023 проходить у House of Science Латвійського університету. У відкритті заходу взяла участь перша леді Литви, медик з постійною практикою Андра Левіте. На MSFR2023 виступають авторитетні спеціалісти з військової хірургії, мікрохірургії з багатьох країн світу – Латвії, Ізраїлю, США, Фінляндії, тощо. Та найбільше представництво і кількість доповідей на заході – від українських фахівців.
Організатори конференції - латвійські мікрохірурги Олафс Ліберманіс і Мартіньш Малзубріс. Торік вони працювали в Україні, надаючи допомогу пораненим військовим і цивільним. У їхніх планах - допомогти налагодити Україні масштабну систему підготовки бригад мікрохірургів.
Керівник Бориспільської клініки первинної допомоги Євгеній Черенок зробив на MSFR2023 доповідь про перспективи розвитку системи навчання та підвищення кваліфікації в мікрохірургії. Це передбачає створення в Україні Науково-практичного центру конструктивно-відновлювальної мікрохірургії, де крім власне операцій могло би проводитися навчання та підвищення кваліфікації фахівців.






В Ризі відкрилася конференція з військової хірургії з великим українським представництвом / Фото: Олег Кудрін, Укрінформ

























Як повідомлялося, у Національному реабілітаційному центрі «Незламні» лікарі провели реконструктивну операцію та сформували новий череп захиснику із Запоріжжя, якому ворожий снаряд влучив у голову.