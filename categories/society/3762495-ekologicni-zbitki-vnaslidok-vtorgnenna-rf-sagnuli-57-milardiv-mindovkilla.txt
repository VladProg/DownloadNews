Внаслідок повномасштабного вторгнення РФ в Україну довкіллю завдано шкоди на $57 мільярдів.

Як передає Укрінформ з посиланням на Міндовкілля, про це під час засідання міжнародної робочої групи щодо екологічних наслідків війни повідомив міністр захисту довкілля та природних ресурсів Руслан Стрілець.
«За останні 2,5 місяця сума шкоди довкіллю зросла майже на $1,5 мільярда. Сьогодні вона складає $57 мільярдів. І це далеко не остаточні цифри», - йдеться у повідомленні.
Як зазначив міністр, наразі триває робота над розробкою та впровадженням цілісного плану екологічного відновлення України від наслідків війни.
Як повідомлялося, в Україні вже зафіксовано майже 2,5 тисячі випадків завдання шкоди довкіллю; Офіс генерального прокурора проводить розслідування за майже 200 фактами екологічних воєнних злочинів.
Фото: Мінагрополітики