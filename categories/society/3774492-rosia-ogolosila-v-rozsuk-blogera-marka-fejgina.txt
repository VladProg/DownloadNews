Міністерство внутрішніх справ Росії оголосило колишнього адвоката, блогера Марка Фейгіна в розшук.

Як передає Укрінформ, про це повідомляє Інтерфакс.
Відповідна картка з даними Фейгіна з'явилася у понеділок у базі розшуку міністерства.
Зазначається, що Марк Захарович Фейгін, уродженець Самари 1971 року народження, розшукується за статтею Кримінального кодексу РФ. Інших подробиць у МВС не наводять.
Фейгін - російський громадський діяч і юрист. Був депутатом Державної думи РФ першого скликання (1994-1995). Кандидат юридичних наук (1999). Брав участь у низці резонансних політичних процесів, зокрема, захищав опозиційну групу Pussy Riot.
Захищав українських політв’язнів у РФ, зокрема Надію Савченко, журналіста Укрінформу Романа Сущенка. У квітні 2018 року був позбавлений у Росії статусу адвоката. Наразі є популярним блогером, на його ютуб-канал «Фейгин Live» підписані більше 2 млн глядачів.