Коли людей убивають просто за те, що вони є, за те, що не відмовляються від своєї Батьківщини – це загроза людяності як такій.

Про це Президент України Володимир Зеленський написав у Телеграмі, передає Укрінформ.

«Коли якась держава перетворює енергетичну бідність чи голод на зброю – це удар по кожному у світі. Коли якась держава намагається підкорити іншу, бо хоче бути колонізатором – це загроза для всіх, хто цінує свою незалежність», - написав Зеленський.

Президент оприлюднив фото, на яких видно наслідки дій росії на території України. А саме, руїни, вогонь, травми, людське горе.

«І коли людей убивають просто за те, що вони є, за те, що не відмовляються від своєї Батьківщини – це загроза людяності як такій», - додав він.


З 24 лютого в Україні триває повномасштабна російська збройна агресія. Сили оборони України чинять запеклий опір російським загарбникам.