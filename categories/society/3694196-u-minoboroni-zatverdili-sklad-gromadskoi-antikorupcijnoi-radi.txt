Міністр оборони України Олексій Резніков підписав наказ “Про затвердження Складу Громадської антикорупційної ради при Міністерстві оборони України”.

Про це повідомляє пресслужба Міноборони, передає Укрінформ.
Відомство запевняє, що процес формування ради відбувся без порушень, ознак суттєвого впливу на результати не виявлено.
"Всі письмові звернення, що містили скарги та апеляції на результати голосування як від учасників конкурсу, так і від громадських організацій було розглянуто у встановленому порядку", - кажуть у Міноборони.
Відтак до складу ради увійшли кандидати, які набрали найбільше голосів:

Геращенко Олександр Володимирович – від ГО "Центр протидії рейдерству та корупції";
Григорян Артак Володійович – від ГО "Всеукраїнське об’єднання "Автомайдан";
Грушовець Євген Анатолійович – від ВГО "Асоціація правників України";
Кальницький Віталій Володимирович – від ГО "Антикорупційна сокира";
Кривошея Геннадій Григорович – від ГО "Разом проти корупції";
Масюк Віталій Володимирович – від ГО "Нова чесна Україна";
Ніколаєнко Тетяна Володимирівна – від ГО "Сорорітас";
Оджиковський Віталій Олегович – від ВГО "Асоціація правників України";
Остапенко Дмитро Миколайович – від ВГО "Асоціація правників України";
Піонтковський Костянтин Анатолійович – від ГО "Всеукраїнське об’єднання "Автомайдан";
Прудковських Віктор Вячеславович – від ГО "Антикорупційна сокира";
Свірко Олег Станіславович – від ГО "Сорорітас";
Трегуб Олена Миколаївна – від ГО"Незалежна антикорупційна комісія";
Шуба Анастасія Вадимівна від – ГО "Антикорупційна сокира";
Ярова Богдана Едуардівна – від ГО "Сорорітас".

Всього було подано заявки від понад 50 кандидатів. Комісія допустила до участі 29 кандидатів.
Як раніше повідомлялось, Комісія з забезпечення проведення конкурсу з формування Громадської антикорупційної ради Міністерства оборони затвердила результати голосування за кандидатів в члени Антикорради Міноборони.