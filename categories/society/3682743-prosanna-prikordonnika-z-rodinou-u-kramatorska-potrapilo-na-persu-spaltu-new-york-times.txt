Видання New York Times на першій шпальті опублікувало фото прощання прикордонника з родиною на вокзалі у Краматорську.

Про це повідомила пресслужба ДПСУ, передає Укрінформ.
Як розповіли в ДПСУ, на залізничному вокзалі Краматорська Яна з донькою прощалась із коханим чоловіком Олександром. Родину прикордонників, як і сотні інших сімей, розлучила війна. Біля потяга до них підійшли двоє чоловіків та представились журналістами з «New York Times». Вони запропонували зробити фото. Згодом пара побачила своє фото від кореспондента Деніела Берехулака на першій шпальті американського видання.

«Ми прощаємося, але обіцяємо повернутися з перемогою та продовжити щасливе життя!», - цитує слова прикордонника New York Times.



Як повідомляв Укрінформ, понад 4,5 тисячі заявок подали добровольці на вступ до бригади «Сталевий кордон» - підрозділу «Гвардії наступу».