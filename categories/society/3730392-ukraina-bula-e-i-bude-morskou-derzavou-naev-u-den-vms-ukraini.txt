Україна була, є і буде морською державою.

Про це зазначив командувач Об’єднаних сил генерал-лейтенант Сергій Наєв, вітаючи у Телеграмі військових моряків та морських піхотинців із професійним святом.
«Україна була, є й буде морською державою. Військово-Морські Сили України – це воїни, які зупиняють і безжально нищать ворогів на морі, на суші та в повітрі, проявляючи незламний бойовий дух», - підкреслив Наєв.
Він додав, що Україна захоплюється героїзмом морських піхотинців – оборонців Маріуполя, пишається відвагою пілотів морської авіації, які завдавали уражень противнику, звільняючи острів Зміїний, надихається майстерністю берегових ракетників, які вправно нищать корабельний склад ворога.
«Шановні військові моряки! Завдяки вашому вмінню воювати Одеса, Миколаїв, Херсон та інші міста півдня нашої країни залишаються під українськими прапорами! Дякую за мужність і самопожертву, які ви демонструєте в боях із російським агресором», - підкреслив командувач Об’єднаних сил генерал-лейтенант Сергій Наєв.

Відповідно до Указу Президента України № 331/2015 від 12-го червня 2015-го року День Флоту в Україні відзначається у першу неділю липня. Повна назва свята - День Військово-Морських Сил Збройних Сил України.
Фото Євгена Силкіна і Романа Наумова