Національна рада з питань телебачення і радіомовлення зареєструвала два телеканали з Великої Британії.

Таке рішення ухвалили члени Національної ради з питань телебачення і радіомовлення під час засідання, передає Укрінформ із посиланням на Фейсбук-сторінку пресслужби відомства .
"Національна рада зареєструвала ще два іноземні лінійні медіа. Обидва телеканали мають походження з Великобританії", - йдеться в повідомленні.
Зазначається, що правовласником першого телеканалу - DTX - є Discovery Corporate Services Limited. Телеканал спеціалізується на програмах розважального характеру, отримав право ретранслюватися в Україні і пропонує глядачам різноманітний розважальний вміст.
Другий телеканал – English Club TV – теж зможе з’явитися в мережах провайдерів України. Телеканал English Club TV пропонує контент для вивчення англійської мови. Його програми - це документальні фільми, художні фільми, мультфільми і музичні кліпи.
Як повідомлялося, станом на січень 2023 року Нацрада зареєструвала 111 програм іноземних телерадіоорганізацій, що ретранслюються.