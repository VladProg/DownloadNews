Прикордонники разом з митниками вилучили під час обшуку зі сховку в цистерні 174 500 пачок цигарок без марки акцизного збору вартістю понад 12 млн грн.

Як передає Укрінформ, про це повідомляє пресслужба ДПСУ в Фейсбуці.
"Після демонтажу люка прикордонники разом з митниками дістали зі спеціально виготовленого сховку 174 500 пачок цигарок марки «Ashima» без марки акцизного збору. Вартість сигарет склала 12 215 000 грн. Вантажівку вилучено, попередня вартість якої 700 тисяч грн", - йдеться в повідомленні.

Як повідомляв Укрінформ, у п'ятницю до пункту пропуску «Красноїльськ» на виїзд з України прибула автоцистерна, в якій за допомогою сканера виявили приховані тютюнові вироби.
Фото ілюстративне