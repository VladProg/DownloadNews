Сьогодні, 29 березня, представники УПЦ МП мають остаточно звільнити Києво-Печерську Лавру у зв'язку з розривом договору про оренду, наразі на території монастиря збираються сотні вірян їх патріархату.

Про це повідомляє кореспондент Укрінформу з місця події.
Раніше представники відповідної релігійної організації закликали людей приходити 29 березня до Києво-Печерської Лаври на молитву.

Як повідомляв Укрінформ, у Києво-Печерській лаврі заявили про розрив договору про оренду з УПЦ (МП) з 29 березня.






Виселення УПЦ МП з Лаври: на території монастиря збираються віряни / Фото: Євген Котенко, Укрінформ





































Намісник Києво-Печерської лаври митрополит Павло (УПЦ (МП)) заявив, що ченці Української православної церкви (московського патріархату) не збираються виселятися з Лаври.
Міністр культури та інформаційної політики Олександр Ткаченко заявив, що ченці зможуть після завершення державних перевірок залишитись у Лаврі за певних умов.
Митрополит Київський і всієї України Епіфаній у своєму зверненні до братії Києво-Печерської Свято-Успенської Лаври та громадськості заявив, що про закриття монастиря в Лаврі та припинення в ньому молитви, богослужінь, чернечого життя не йдеться.