Патрульна поліція показала відео затримання у Дніпрі 29 серпня автомобіля Jaguar, який порушив правила дорожнього руху.

Відео з бодікамер патрульних у Дніпрі, де під час затримання було завдано смертельного поранення чоловіку, оприлюднив перший заступник начальника Департаменту патрульної поліції Олексій Білошицький, повідомляє Укрінформ.

На відео зафіксовано, що чоловік, автомобіль якого зупинили правоохоронці, поводиться зухвало. Патрульна закликала його до порядку, згодом - оголосила, що обмежує його в місці перебування на місці вчинення правопорушення, та попередила про можливе затримання, якщо він не відійде на 20 метрів.
В цей час на місці водія опинилася жінка, вона відмовилася виходити з автомобіля. Коли правоохоронці почали силою її витягувати з машини, чоловік намагався завадити поліцейським, став битися з патрульною. На відео чути звуки пострілів, однак самого моменту застосування табельної зброї не зафіксовано.
У дописі під відео Білошицький наголосив, що повага є "однією з найважливіших вимог моральності", а взаємна повага дуже важлива для співіснування з іншими людьми.


Як повідомлялося, у Дніпрі поліцейський під час патрулювання застосував проти чоловіка табельну зброю, завдавши йому смертельного поранення.
За даними правоохоронів, 29 серпня двоє патрульних поліцейських зупинили автомобіль, у якому перебували неповнолітні. На вимогу вийти з машини водій і пасажири відповіли відмовою. Правоохоронці стали силою витягати потерпілих із автомобіля й застосували газовий балончик.
Один із поліцейських застосував під час бійки табельну зброю та здійснив три постріли у спину чоловіку. Той помер на місці.
Правоохоронця затримали, розпочато досудове розслідування у кримінальному проваджені за фактами умисного вбивства та перевищення службових повноважень працівниками правоохоронного органу (ч. 1 ст. 115, ч. 3 ст. 365 КК України).
Фото: ДБР