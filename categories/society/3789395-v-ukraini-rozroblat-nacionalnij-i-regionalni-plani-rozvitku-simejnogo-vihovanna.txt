У Києві презентували проєкт Стратегії забезпечення права кожної дитини в Україні на зростання в сімейному оточенні, що започатковує подальшу розробку національного та регіональних планів із розвитку сімейного виховання.

Як передає Укрінформ, про це повідомили в Офісі Президента за результатами заходів з нагоди Всесвітнього дня дитини, у яких взяла участь перша леді Олена Зеленська.

Відео: ОП
"Координаційний центр із розвитку сімейного виховання та догляду дітей, створений за ініціативою Президента Володимира Зеленського, першої леді Олени Зеленської, за підтримки президентки Європейської комісії Урсули фон дер Ляєн, презентував проєкт Стратегії забезпечення права кожної дитини в Україні на зростання в сімейному оточенні. Презентація проєкту Стратегії започатковує подальшу розробку національного та регіональних планів із розвитку сімейного виховання", - йдеться в повідомленні.



Як зазначили в ОП, успішне впровадження цієї реформи дасть змогу до 2028 року зменшити: загальну кількість дітей віком до 14 років у закладах інституційного догляду та виховання - на 70%; дітей-сиріт, дітей, позбавлених батьківського піклування, у закладах інституційного догляду та виховання – на 90%; дітей віком до 3 років у закладах інституційного догляду та виховання – на 100%.

Як повідомлялося, у Києві презентували багатоформатну інклюзивну Конвенцію ООН про права дитини.
Фото: ОП