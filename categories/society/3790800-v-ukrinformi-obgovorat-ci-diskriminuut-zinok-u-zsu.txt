У четвер, 23 листопада, о 19.00 на Ютуб-каналі Ukrinform TV вийде чергова програма "Укрінформ: Вечірній стрім". Її тема - “Гендерна (не)рівність під час війни”.

Участь у програмі візьме урядова уповноважена з питань гендерної політики Катерина Левченко.
У березні 2023 року соціологічна група «Рейтинг» провела загальнонаціональне опитування щодо дискримінації різних соціальних груп у ЗСУ, результати якого засвідчили, що переважає думка про відсутність дискримінації під час проходження служби у ЗСУ серед категорій населення, які можуть її зазнавати - представники національних меншин, жінки, колишні засуджені ветерани та інші.
Україна в 2022 році нарешті ратифікувала Стамбульську конвенцію. Вона встановлює кримінальну відповідальність за насильство.
У програмі обговорюватимуть: чи дискримінують жінок в українській армії; як війна впливає на гендерний баланс в Україні; чому тривалий час країна не ратифікувала Стамбульську конвенцію; як вплинула війна на ситуацію з домашнім насильством та чи потрібен вихідний на 8 березня.
Ведучий - журналіст Василь Самохвалов.
"Укрінформ: вечірній стрім" виходить на Ютуб-каналі Ukrinform TV. Це програма, де провідні експерти країни обговорюють актуальні події України та світу.