Журнал Time опублікував у четвер, 13 квітня, список 100 найвпливовіших людей планети у 2023 році.

Як передає Укрінформ, відповідний перелік розміщений на сайті журналу.
У списку шість категорій.
У категорії «Лідери» - перша леді України Олена Зеленська, лауреатка Нобелівської премії миру Олександра Матвійчук, президент США Джо Байден, канцлер ФРН Олаф Шольц, прем’єр Японії Фуміо Кішіда та заарештований в рф журналіст The Wall Street Journal, громадянин США Еван Гершкович та інші.
До списку «Титани» зарахували Ілона Маска, футболіста Ліонеля Мессі, співачку Бейонсе та розробників вакцини Biontech Угура Шахіна та Озлем Туреджі.
Цьогорічними «Новаторами» стали генеральний директор OpenAI Сем Альтман, супермодель Белла Хадід та американська реперка Доджа Кет.
У категорії «Кумири» - британський король Чарльз ІІІ, письменник Салман Рушді, американська баскетболістка Брітні Грайнер, яку звільнили з ув'язнення в рф, та інші.
Американський актор Майкл Б. Джордан, актори Колін Фарелл та Дрю Беррімор потрапили до списку «Діячі мистецтва».
Зазначається, що до категорії «Інноватори» зарахували гендиректора The Walt Disney Company Боба Ігера та футболіста Кілліана Мбаппе.
Як повідомляв Укрінформ, минулого року до ста найвпливовіших людей за версією журналу Time увійшли Президент Володимир Зеленський та головнокомандувач ЗСУ Валерій Залужний.
Фото: ОП