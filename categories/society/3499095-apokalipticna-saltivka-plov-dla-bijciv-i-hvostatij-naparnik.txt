Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Дмитро Смольєнко

Знищена російська військова техніка біля звільненого від загарбників населеного пункту Новопіль, Донецька область, 31 травня 2022 року.

Фото: Дмитро Смольєнко

Рештки обгорілого тіла російського військового, Донецька область, 31 травня 2022 року.

Фото: Євген Котенко

Житловий будинок, зруйнований унаслідок обстрілів російськими військами району Північна Салтівка, Харків, 2 червня 2022 року.

Фото: Євген Котенко

Іграшка лежить на гойдалці перед будинком, зруйнованим унаслідок обстрілів російськими військами району Північна Салтівка, Харків, 2 червня 2022 року.

Фото: Євген Котенко

Краєвид, що відкривається з будівлі Харківської ОДА, зруйнованої внаслідок ракетного удару, який російські війська завдали 1 березня, Харків, 1 червня 2022 року.


Фото: Євген Котенко

Люди роздивляються знищену російську військову техніку, представлену під час виставки на Михайлівській площі, Київ, 28 травня 2022 року.

Фото: Дмитро Смольєнко

Український військовий проходить повз зруйнований унаслідок обстрілів російськими військами житловий будинок у селі Зелене Поле, Донецька область, 31 травня 2022 року.

Фото: Дмитро Смольєнко

Ромашки квітнуть перед зруйнованим унаслідок обстрілів російськими військами житловим будинком у селі Зелене Поле, Донецька область, 31 травня 2022 року.

Фото: Дмитро Смольєнко

Військовослужбовець Збройних сил України у селі Зелене Поле Донецької області, зруйнованому внаслідок обстрілів російськими військами, 31 травня 2022 року.

Фото: Сергій Гудак

Учасники церемонії прощання із загиблими захисниками України – 46-річним Сергієм Готрою та 20-річним Денисом Кофелем, Ужгород, 30 травня 2022 року.


Фото: Альона Николаєвич

Учасники церемонії прощання із загиблим у російсько-українській війні полковником Нацгвардії Владиславом Аллеровим, Львів, 1 червня 2022 року.

Фото: Олександр Лапін

Військовослужбовці стоять на колінах біля трун із тілами дев’яти бійців Корпусу оперативно-раптової дії (КОРД) Національної поліції України, які загинули внаслідок російської ракетної атаки у Запорізькій області, Вінниця, 29 травня 2022 року.

Фото: Геннадій Мінченко

Прем’єр-міністр України Денис Шмигаль (праворуч) та Прем’єр-міністр Польщі Матеуш Моравецький під час спільного брифінгу, Київ, 1 червня 2022 року.

Фото: Геннадій Мінченко

Новопризначена Надзвичайний та Повноважний Посол Сполучених Штатів Америки в Україні Бріджит Брінк готується зробити заяву для ЗМІ після церемонії вручення вірчих грамот Президенту України Володимиру Зеленському на Софійській площі поблизу виходу з дзвіниці Софійського собору, Київ, 2 червня 2022 року.

Фото: Руслан Канюка

Міністр внутрішніх справ України Денис Монастирський та міністр закордонних і європейських справ Франції Катрін Колонна під час церемонії передачі пожежно-рятувальної та іншої спеціальної техніки для потреб ДСНС від Французької Республіки на території Державної пожежно-рятувальної частини, Київ, 30 травня 2022 року.

Фото: Євген Котенко

Відвідувачі відкриття виставки "Навала. Київський постріл", присвяченої обороні Києва від російських військ, у Національному музеї історії України, Київ, 29 травня 2022 року.

Фото: Павло Багмут

Бандурист під час відкриття виставки "Рятуючи майбутнє", присвяченої Міжнародному дню захисту дітей, на Центральному залізничному вокзалі, Київ, 1 червня 2022 року.

Фото: В’ячеслав Мадієвський

Мурал за ескізом художниці-вимушеної переселенки з Харкова Марії Ващенко, намальований на стіні міської будівлі, Ужгород, 31 травня 2022 року.

Фото: Альона Николаєвич

Студенти-реставратори Львівського державного коледжу декоративного і ужиткового мистецтва ім. Івана Труша відтворюють елементи кам’яних вишиванок за унікальною технологією художника-бойчукіста Григорія Довженка у межах відкриття виставки "Окупована спадщина: кам’яні вишиванки Нової Каховки", Львів, 31 травня 2022 року.

Фото: Олександр Лапін

Відкриття ювілейної виставки живопису народного художника України Володимира Козюка «Моя душа – це Україна» у Вінницькому обласному краєзнавчому музеї, Вінниця, 1 червня 2022 року.

Фото: Олександр Лапін

Учасниця майстер-класу для дітей з колективного створення картини для благодійних аукціонів, Вінниця, 1 червня 2022 року.

Фото: Руслан Канюка

Діти фотографують під час екскурсії з нагоди Міжнародного дня захисту дітей на території Національного заповідника "Софія Київська", Київ, 1 червня 2022 року.

Фото: Олександр Лапін

Юні учасники традиційного сімейного заходу "Забіг у повзунках", Вінниця, 2 червня 2022 року.

Фото: В’ячеслав Мадієвський

Учасниця майстер-класу з виготовлення традиційної української іграшки для вихованців дитячих будинків сімейного типу в Закарпатському обласному музеї народного побуту, Ужгород, 1 червня 2022 року.

Фото: Руслан Канюка

Дитина під час свята з нагоди Міжнародного дня захисту дітей на території Національного заповідника "Софія Київська", Київ, 1 червня 2022 року.

Фото: Юлій Зозуля

Евакуйовані із прифронтового Миколаєва люди, Одеса, 2 червня 2022 року.

Фото: Сергій Гудак

Жінки плетуть маскувальні сітки під час благодійного ярмарку на підтримку військовослужбовців, який організували волонтери спільноти "Рух підтримки закарпатських військових – Тячів" у Тячеві, Закарпатська область, 28 травня 2022 року.

Фото: Сергій Гудак

Дівчина грається у класі фізики Тячівської загальноосвітньої школи І-ІІІ ступенів з угорською мовою навчання ім. Ш. Голлоші, який став для її родини тимчасовою оселею, Тячів, Закарпатська області, 28 травня 2022 року.


Фото: Сергій Гудак

Волонтер плете маскувальну сітку на території Тячівської загальноосвітньої школи І-ІІІ ступенів з угорською мовою навчання ім. Ш. Голлоші, Тячів, Закарпатська область, 28 травня 2022 року.

Фото: Сергій Гудак

Заняття з бойової підготовки сил територіальної оборони Закарпаття, Закарпатська область, 31 травня 2022 року.

Фото: Юлій Зозуля

Діти передають плов, запакований у контейнери з патріотичними малюнками, військовому, Одеса, 29 травня 2022 року.

Фото: Юлій Зозуля

Роботи з відновлення багатоповерхівки, зруйнованої ракетним ударом, які російські війська завдали 23 квітня, Одеса, 31 травня 2022 року.

Фото: Юлій Зозуля

Табличка "Небезпечно, міни" на одному з місцевих пляжів, Одеса, 28 травня 2022 року.

Фото: Юлій Зозуля

Люди відпочивають на території Саду каменів, Одеса, 1 червня 2022 року.

Фото: Геннадій Мінченко

Учасники Українського академічного театру українського фольклору "Берегиня" виступають на майданчику біля арки "Свободи українського народу" в Центральному парку культури і відпочинку, Київ, 28 травня 2022 року.

Фото: Олександр Лапін

Пелікани у Подільському зоопарку, Вінниця, 1 червня 2022 року.

Фото: Альберт Кошелев

Лебідь з лебедятами на озері у парку Дубовий гай, Запоріжжя, 28 травня 2022 року.