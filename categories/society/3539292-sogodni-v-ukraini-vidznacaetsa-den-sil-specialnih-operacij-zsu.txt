Сьогодні, 29 липня в України відзначається День Сил спеціальних операцій ЗСУ.

Як повідомляє Укрінформ, це військове свято започатковане указом Президента від 26 липня 2016 року.
Зазначається, що свято має на меті сприяння розвитку національних військових традицій, військово-патріотичного виховання молоді та її готовності до захисту Батьківщини.
Того ж дня глава держави підписав закон, яким завершився процес створення та визначений правовий статус Сил спеціальних операцій.
Як повідомляв Укрінформ, напередодні, 28 липня, Україна вперше відзначала День української державності. За словами президента Володимира Зеленського, точкою відліку української державності вважається рік заснування Києва, столиці Київської Русі й сучасної України. Тому нове свято відзначатиметься у день розквіту української державності – у день хрещення Київської Русі.