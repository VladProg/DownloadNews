В Україні з початку повномасштабної війни вважаються знайденими 14063 дитини.

Про це у Фейсбуці поінформувала пресслужба Офісу омбудсмана України, передає Укрінформ.
«За даними державного порталу розшуку дітей «Діти війни», станом на 26 червня 2023 року (в Україні вважаються – ред.) зниклими – 621 дитина, знайденими – 14063 дитини», - зазначається у повідомленні.

Як повідомлялося, 23 червня заступник голови Save Ukraine Дмитро Філіпенко заявив у коментарі Укрінформу, що благодійний фонд Save Ukraine допоміг повернути вже 121 дитину, яка була незаконно вивезена росіянами із території України.