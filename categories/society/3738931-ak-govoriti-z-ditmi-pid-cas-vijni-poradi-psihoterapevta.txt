Психотерапевт Олег Чабан розповів як правильно говорити та взаємодіяти з дітьми під час війни.

Про це він поінформував у програмі "Укрінформ: Вечірній стрім".

“Все залежить від того, скільки дитині років. Чим старша дитина, тим більше ти з нею розмовляєш як з дорослою, як з другом чи партнером”, - сказав Чабан.
Він зазначив, що потрібно залучати дитину до відповідальності.
“Сказати “Нагодуй братика”, “Допоможи мені оце перенести”, “Давай підемо разом щось зробимо” тощо”, - зауважив психотерапевт.
Крім того, Чабан підкреслив, що діти, як правило, добре пірнають у віртуальний простір. Тому, щоб заспокоїти дитину потрібно відволікти її читанням, іграми тощо. На його думку, особливо дієвим є читання у ролях.
“Ми читаємо дитині, читаємо у ролях. Це ще крутіше діє, ніж просто самому читати. Це реально працює. Такі мікровистави зближують, привчають дитину до книги”, - сказав професор.
Як повідомляв Укрінформ, в Україні 87% матерів вважають, що їхні діти не потребують психологічної підтримки або допомоги у зв’язку з війною.