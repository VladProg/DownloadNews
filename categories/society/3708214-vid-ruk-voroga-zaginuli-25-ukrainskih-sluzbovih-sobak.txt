Від початку повномасштабного вторгнення росіяни вбили 25 українських службових собак.

Про це під час презентації посібника «Рекомендації з тактичної бойової допомоги собакам» в Укрінформі повідомив начальник кінологічного відділу Командування Сил підтримки Збройних сил України Петро Бружина.
“Від рук росіян загинуло 25 службових собак. Зокрема, вони загинули від прильотів під час охорони різних баз, складів, арсеналів”, - сказав Бружина.

Він зазначив, що під час розмінування деокупованих територій не було випадків порань чи травмувань ні собак, ні кінологів.
Як повідомляв Укрінформ, поліція Київської області має 55 службових собак, які виконують роботу на різних напрямках.