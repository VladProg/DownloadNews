Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: В’ячеслав Мадієвський

Пошкоджений унаслідок обстрілів російськими військами міст, Куп'янськ, Харківська область, 2 листопада 2022 року.

Фото: Дмитро Смольєнко

Дитячий садок, у який кілька разів влучали снаряди, у прифронтовому Степногірську, Запорізька область, 2 листопада 2022 року.

Фото: В’ячеслав Мадієвський

Чоловік з велосипедом на знищеному мосту у звільненому від російських окупантів Вовчанську, Харківська область, 1 листопада 2022 року.

Фото: Дмитро Смольєнко

Місцева мешканка облаштовує підвал до зими у прифронтовому Степногірську, Запорізька область, 2 листопада 2022 року.

Фото: Дмитро Смольєнко

Фермер, який розвозить воду місцевим жителям, у прифронтовому Степногірську, де через обстріли російськими військами 8 місяців немає води, Запорізька область, 2 листопада 2022 року.

Фото: В’ячеслав Мадієвський

Боєприпас на території знищеного пункту базування російської військової техніки у визволеному Ізюмі, Харківська область, 31 жовтня 2022 року.



Фото: В’ячеслав Мадієвський

Роботи з відновлення пошкодженої військової бронетехніки на території пересувної ремонтної бази Національної гвардії України, Харківська область, 3 листопада 2022 року.

Фото: В’ячеслав Мадієвський

Викопана могила під час ексгумації тіл українців, яких убили російські загарбники, Ізюм, Харківська область, 31 жовтня 2022 року.

Фото: Євген Котенко

Жінка плаче поруч із труною загиблого у війні за Україну морського піхотинця, військовослужбовця ЗСУ Максима Токарева під час церемонії прощання на Майдані Незалежності, Київ, 29 жовтня 2022 року.

Фото: Ніна Ляшонок

На статую Катерини II – центральну фігуру пам'ятника "Засновникам Одеси" – активісти надягли червоний ковпак ката, а на руку повісили зашморг, Одеса, 2 листопада 2022 року.

Фото: Руслан Канюка

Президент України Володимир Зеленський під час спільної з Прем'єр-міністром Чехії Петром Фіалою пресконференції, Київ, 31 жовтня 2022 року.

Фото: Руслан Канюка

Міністр оборони України Олексій Резніков (на першому плані) під час спільної зустрічі Президента України Володимира Зеленського та Президента Греції Катерини Сакелларопулу з представниками ЗМІ, Київ, 3 листопада 2022 року.

Фото: Геннадій Мінченко

Розстріляний російськими військами пам'ятник Тарасу Шевченку з Бородянки, представлений у межах мистецького проєкту, присвяченого творчості українських художників, "Велика сімка 2.0" у Національному музеї Тараса Шевченка, Київ, 4 листопада 2022 року.

Фото: Олександр Лапін

Мурал із зображенням видатного українського філософа, просвітителя-гуманіста, поета, музиканта та педагога Григорія Сковороди на будинку у Вінниці, 3 листопада 2022 року.

Фото: Микола М’якшиков

Експонати виставки "Маріуполь. Укриття" про українське місто Маріуполь, яке російські загарбники перетворили на руїни, у Музеї історії Дніпра, 3 листопада 2022 року.

Фото: Євген Котенко

У столиці відкрилася благодійна виставка картин "Тварини очима машини", згенерованих за допомогою нейромережі Midjourney, організована для збору коштів на придбання рослинних продуктів військовим, які не вживають м’яса, Київ, 1 листопада 2022 року.

Фото: Олександр Лапін

Піч під час авторського майстер-класу з техніки гарячої емалі від Олександри Барбалат, Вінниця, 28 жовтня 2022 року.