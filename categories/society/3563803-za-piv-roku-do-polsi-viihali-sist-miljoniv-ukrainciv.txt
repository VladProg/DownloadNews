Від початку повномасштабного вторгнення росії в Україну, з 24 лютого, кордон у напрямку Польщі перетнули 6 млн осіб.

Про це в суботу інформує у Твітері Прикордонна служба Польщі, передає Укрінформ.
“З 24 лютого польські прикордонники пропустили на пунктах пропуску з України в напрямку Польщі 6 млн осіб”, - йдеться у повідомленні.
Водночас, у зворотному напрямку, з Польщі в Україну, кордон за цей час перетнули понад 4,2 млн осіб.
За минулу добу, 2 вересня, більше осіб перетнуло спільний кордон у напрямку України: 22,2 тис. осіб в’їхали до Польщі, 25,7 тис. - до України.
За попередніми оцінками, у Польщі, станом на сьогодні, може перебувати понад 3 млн громадян України. Водночас, до польських шкіл 1 вересня пішло 185 тис. українських дітей.
Фото: Твіттер Straż Graniczna