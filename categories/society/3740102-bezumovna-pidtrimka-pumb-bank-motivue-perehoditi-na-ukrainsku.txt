ПУМБ реалізує програму «БезуМОВНА підтримка» для українців, яким потрібна допомога в переході на українську мову і хто хоче удосконалити володіння солов'їною. Програма стартувала 22 червня і на сьогодні вже зібрала понад 20 тисяч учасників.

Програма «БезуМОВНА підтримка» складається із однойменного чат-бота та подкасту «Безумовно, українською!». Вона фокусується на підтримці та мотивації учасників, а не на їхньому оцінюванні, та має різні модулі, які охоплюють читання, письмо та говоріння. У ПУМБ переконані: перейти на українську нескладно, якщо мати підтримку.
Ось перші відгуки учасників програми «БезуМОВНА підтримка»:
• «Проєкт наразі дуже актуальний. Оскільки ми патріоти своєї країни, він мене надихнув залучити всіх своїх знайомих до участі. Мотивує більше вивчати та поглибитись у вивчення нашої солов’їної мови, прийняти її до щоденного використання та зовсім не спілкуватися мовою окупантів. На жаль, раніше ми не дуже зважали на нашу мову та розмовляли як виходить...», — Олена, Харківське відділення банку.
• «Мій двоюрідний брат зараз на передовій, Бахмутський напрямок. Я доправив йому посилання, бо знаю, що йому це теж потрібно. Пояснив, що це поліпшить його знання і побратимів і десь знизить напругу у вільний від війни час. Мені дали позивний... Соловейко. Перемоги нам на всіх фронтах!», — Назарій, Новояворівське відділення банку.

Щоб приєднатися до програми, зареєструйтеся в чат-боті: https://t.me/bezumovnapidtrymka_bot
До 30 липня кожен користувач чат-бота «БезуМОВНА підтримка» заробляє бали за виконання завдань та зможе обмінювати їх на подарунки. Серед них: 100 рюкзаків із шевроном; 200 сумок-шоперів з малюнком, 30 бомберів, 400 значків, 300 електронних подарункових сертифікатів книжкового магазину YAKABOO та 1000 сертифікатів на покупки зі знижкою 50 % на товари сайту https://lifesavingmerch.com.ua й інші подарунки.
Також у межах програми «БезуМОВНА підтримка» ПУМБ записує серію інтерв'ю з відомими українцями, які перейшли на українську мову. Це спецпроєкт «Безумовно, українською!», де за ведучого — блогер, один з авторів шоу «Алло, русня?» Антон Мурафа, а першим гостем став популярний український стендап-комік, актор народного театру абсурду «Воробушек» та волонтер Василь Байдак.
«Найкращий захист мови — в повному переході на солов'їну у спілкуванні, за що мільйони українців неодмінно завдячуватимуть вам», — переконаний перший учасник спецпроєкту «Безумовно, українською!» Василь Байдак.
Перший випуск з Василем Байдаком можна подивитися за посиланням: https://youtu.be/fvSvQe_RBpI
Спілкуймося солов’їною мовою разом!
Програма «БезуМОВНА підтримка» діє з 22 червня до 15 серпня 2023 року на всій території України (за винятком територій, що визнані відповідно до законодавства тимчасово окупованими, територіальних громад, які розташовані в районі проведення воєнних (бойових) дій або які перебувають у тимчасовій окупації, оточенні (блоковані), а також територій, де фактично ведуться бойові дії або є реальна загроза їх ведення). Ліцензія НБУ № 8 від 06.10.2011 р. Держреєстрація банків № 73 від 23.12.1991 р.
Мотиваційну програму «БезуМОВНА підтримка» розроблено агенцією Adsapience (http://www.adsapience.com)