У середньому заробітна плата державних службовців з початку війни зменшена.

Про це повідомив міністр Кабінету Міністрів Олег Немчінов в ефірі загальнонаціонального марафону, передає Укрінформ.
"Я думаю, що в середньому заробітна плата зменшилась. Починаючи з весни, в першу чергу були скорочені видатки саме державного апарату. І можливість, наприклад, для надбавок дуже зменшилася", - сказав Немчінов.
Він зазначив, що через скорочення видатків на 20-40% очікується скорочення вакантних посад, які тимчасово незайняті через перебування держслужбовців у вимушеному простої. За його словами, це, як правило жінки з дітьми, які виїхали за кордон і не повернулися.
Як повідомляв Укрінформ, у липні уряд доручив міністру Кабінету Міністрів Олегу Немчінову продовжувати напрацьовувати пропозиції щодо реформування оплати праці державних службовців попри те, що нині Україна бореться із російськими загарбниками на своїй території.