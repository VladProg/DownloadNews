На автомобільному пункті пропуску “Ягодин-Дорогуськ” з 9-ї ранку (за київським часом) 27 червня тимчасово призупиняється пропуск легкових автомобілів вагою до 7,5 тон. Заборона не стосуватиметься вантажівок та рейсових автобусів.

Про це інформує у Твітері Прикордонна служба Польщі, передає Укрінформ.
“Мандрівники, які планують перетнути кордон на транспорті з максимальною допустимою вагою менше 7,5 тонн, повинні прямувати на інші прикордонні пункти на кордоні”,- йдеться в повідомленні польських прикордонників.
Як повідомило в Фейсбуці Західне регіональне управління Держприкордонслужби України-Західний кордон, порожні вантажівки слідуватимуть по окремих смугах руху, а бензовози, як і раніше, оформлятимуться першочергово.
«Такі зміни запроваджують задля підвищення пропускної спроможності пункту пропуску та зменшення черг з вантажних автомобілів», - додали прикордонники.
Як повідомляв Укрінформ, у понеділок, 20 червня, у межах проєкту “Відкритий кордон” за участю представників Міністерства інфраструктури України та польського уряду відкрито рух оновленим пунктом пропуску “Краківець – Корчова”. У пункті пропуску збільшено кількість смуг для вантажівок з 4-ох до 10-ти та створено додаткові павільйони для митного та паспортного контролю.
На українсько-польському кордоні функціонує вісім автомобільних пунктів пропуску.
Прикордонники додають, що вантажівки до 7,5 тонн і легковий автотранспорт у цьому пункті пропуску оформлятися не будуть. Аби перетнути кордон, водіям таких категорій транспортних засобів, необхідно слідувати до інших пунктів пропуску.
Також зазначається, що порожні вантажівки слідуватимуть по окремих смугах руху, а бензовози, як і раніше, оформлятимуться першочергово.
«Такі зміни запроваджують задля підвищення пропускної спроможності пункту пропуску та зменшення черг з вантажних автомобілів», - додають у повідомленні.
На ПП «Краківець – Корчова» вдвічі збільшили пропускну здатність. Це стало можливим в у межах проєкту «Відкритий кордон», завдяки якому кількість смуг для руху вантажівок з чотирьох збільшили до десяти та створили додаткові павільйони для митного та паспортного контролю.
З 19 червня тимчасово призупинили пропуск пасажирських автобусів через пункт пропуску «Краківець-Корчова» на виїзд з України до Польщі. ДПСУ просить українців обрати інші пункти пропуску для перетину кордону – «Грушів -Будомєж», «Шегині - Медика», «Рава-Руська – Хребенне».
Фото: ДПСУ