У Києві під час форуму «Бачення України 2030: реформування та відновлення соціально-гуманітарної сфери» громадські експерти презентують документ, де запропоновані політики реформування соціально-гуманітарної сфери України до 2030 року.

Про це повідомляє кореспондент Укрінформу.
"Те, що вкладено в наш проєкт, є баченням України як продовження тих реформ, які почалися з Революції Гідності та мусять продовжитися зараз, попри воєнний час. Наш проєкт вже виконано, він намагається поєднати бачення України, якою вона мусить бути за сім років",- зазначив відповідальний редактор документа професор, доктор філософських наук Євген Бистрицький.

За його словами, у документі, що містить 400 сторінок, відбито ліберально-демократичний напрямок реформування України в усіх соціально-гуманітарних сферах - національної ідентичності, громадянського суспільства, прав людини, освіти та науки, соціальної політики, молоді та спорту, а також системі охорони здоров'я.

Бистрицький підкреслив, що проєкт «дивиться на Україну у 2030 році з точки зору зверху» - він не зачіпає той демократичний розвиток, що має відбуватися на рівні громад».
Під час заходу до обговорення документа долучаться парламентарії, урядовці та представники громадянського суспільства.






У Києві розпочався форум «Бачення України 2030: реформування та відновлення соціально-гуманітарної сфери» / Фото: Юлія Овсяннікова, Укрінформ

















































Захід проводиться Школою політичної аналітики НаУКМА у партнерстві з коаліцією Реанімаційний пакет реформ у межах Програми сприяння громадській активності “Долучайся!”, що фінансується Агентством США з міжнародного розвитку (USAID) та здійснюється Pact в Україні.