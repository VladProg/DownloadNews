Етична рада допустила до співбесіди 13 кандидатів на посаду члена Вищої ради правосуддя від з’їзду представників юридичних вищих навчальних закладів та наукових установ.

Як передає Укрінформ, про це повідомляється на сторінці Етичної ради у Фейсбуці.
“16 березня Етична рада допустила до співбесіди 13 кандидатів на посаду члена Вищої ради правосуддя від з’їзду представників юридичних вищих навчальних закладів та наукових установ”, - ідеться в повідомленні.
Допущено таких кандидатів: Тетяну Попович, Олександра Радутного, Олексія Лялюка, Галину Ульянову, Ларису Діденко, Сергія Харитонова, Олега Рожнова, Сергія Ковальчука, Наталію Мельничук, Василя Фелика, Ігоря Ковбасу, Юлію Цуркан-Сайфуліну, Миколу Хавронюка.
Також повідомляється, що Етична рада відмовила у допуску до співбесіди Віталію Василику через невідповідність документів, поданих кандидатом для участі у конкурсі, вимогам закону, що підтверджується висновком Секретаріату ВРП.
Нагадаємо, згідно із законом “Про Вищу раду правосуддя”, ВРП складається з двадцяти одного члена, з яких десятьох - обирає з’їзд суддів України, двох призначає Президент, двох обирає Верховна Рада, двох - з’їзд адвокатів, двох - всеукраїнська конференція прокурорів, двох - з’їзд представників юридичних вищих навчальних закладів та наукових установ. Голова Верховного Суду входить до складу Вищої ради правосуддя за посадою.