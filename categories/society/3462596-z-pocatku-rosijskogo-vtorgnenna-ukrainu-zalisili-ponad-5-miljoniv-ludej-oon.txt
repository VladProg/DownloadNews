Понад 5 мільйонів людей виїхали з України через війну, яку розв’язала російська федерація.

Такі дані наводить Управління Верховного комісара ООН у справах біженців (УВКБ), передає Укрінформ.
Зазначається, що більшість поїхала до Польщі – понад 2,8 млн людей. До Румунії виїхали понад 757 тис. осіб, до росії – понад 549 тис., Угорщини – 471 тис., Молдови – понад 426 тис., Словаччини – більш як 342 тис. і до білорусі – понад 23 тис. осіб.
Згідно з останньою оцінкою Міжнародної організації з міграції ООН (МОМ), ще 7,1 мільйона громадян України вважаються внутрішньо переміщеними особами, тобто вони залишилися в країні, але були змушені виїхати з власного будинку.
Як повідомляв Укрінформ, Міністерство соціальної політики та Управління Верховного комісара ООН у справах біженців (УВКБ ООН) в Україні підписали Меморандум про розширення доступу до соціальних послуг та грошової допомоги.