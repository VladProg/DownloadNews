До одного із найбільш впливових глобальних рейтингів університетів — QS World University Rankings 2024 увійшли 11 українських університетів.

Як передає Укрінформ, про це Міністерство освіти і науки України повідомляють у Телеграмі.
QS World University Rankings — один із найбільш впливових глобальних рейтингів університетів. У цьогорічному топі представлені 1500 закладів у 104 містах. Щоб їх відібрати, проаналізували 17,5 млн наукових робіт, опитали понад 240 тис. викладачів і роботодавців.
"Особливістю цього рейтингу є те, що він єдиний виокремлює стабільність університетів та можливість працевлаштування студентів після закінчення навчання. Цьогоріч в оцінюванні закладів з'явилися три нові показники: сталість, результати працевлаштування та міжнародна дослідницька мережа", - зазначили в МОН.
Рейтинг оцінює репутацію університетів, цитованість наукових публікацій, співвідношення кількості викладачів і студентів, ставлення до студентів на ринку праці та кількість іноземних викладачів та студентів.
До першої 1500 рейтингу увійшли такі українські заклади вищої освіти:

Київський національний університет імені Тараса Шевченка (найкращі 681-690 рейтингу);
Харківський національний університет імені В. Н. Каразіна (найкращі 691-700 рейтингу);
Національний технічний університет України «Київський політехнічний інститут імені Ігоря Сікорського» (найкращі 731-740 рейтингу);
Національний технічний університет «Харківський політехнічний інститут» (найкращі 901-950 рейтингу);
НУ «Львівська політехніка» (найкращі 951-1000 рейтингу);
Сумський державний університет (найкращі 951-1000 рейтингу);
Національний університет «Києво-Могилянська академія» (НаУКМА) (найкращі 1001-1200 рейтингу);
Одеський національний університет імені І.І.Мечникова (найкращі 1001-1200 рейтингу);
Львівський національний університет імені Івана Франка (найкращі 1201-1400 рейтингу);
Харківський національний університет радіоелектроніки (найкращі 1201-1400 рейтингу);
Національний університет біоресурсів і природокористування України (найкращі 1201-1400 рейтингу).

Як повідомляв Укрінформ, до цьогорічного рейтингу Times Higher Education Impact Rankings увійшла рекордна кількість українських університетів. Загалом до рейтингу включений 1591 університет зі 112 країн світу, 32 з них — українські.