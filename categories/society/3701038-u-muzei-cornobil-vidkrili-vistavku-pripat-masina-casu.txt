У Національному музеї «Чорнобиль» відбулася презентація AR-виставка «Прип’ять. Машина часу».

Про це повідомляє пресслужба Міністерства культури та інформаційної політики, передає Укрінформ.






У Національному музеї «Чорнобиль» відкрилася AR-виставка «Прип’ять. Машина часу» / Фото: МКІП






















"Сьогодні, 26 квітня, о 13:00 у Національному музеї «Чорнобиль» відбулася презентація AR-виставка «Прип’ять. Машина часу». Автор виставки – Олександр Сирота, громадський діяч та фотограф-документаліст, колишній житель Прип’яті", - йдеться у повідомленні.
Музейна експозиція оснащена сучасними аудіовізуальними, електронними інформаційно-довідковими технічними засобами, які розширюють хронологічні та тематичні рамки музею та підсилюють достовірність існуючої експозиції.
Як зазначається, за допомогою технології доданої реальності (AR) та власного смартфону будь-хто може оживити фото Прип’яті і поринути в минуле за допомогою оригінальної хроніки міста до катастрофи або відправитися у VR-тур Прип'яттю.
Вхід до музею 26 квітня вільний.
Аварія на Чорнобильській атомній електростанції сталася в ніч на 26 квітня 1986 року під час планових випробувань на 4-му енергоблоці.До виконання робіт, пов’язаних з усуненням самої аварії та її наслідків, були залучені понад 600 тисяч громадян.