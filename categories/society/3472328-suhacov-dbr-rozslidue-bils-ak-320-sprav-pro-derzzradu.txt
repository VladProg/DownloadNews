Державне бюро розслідувань (ДБР) розслідує більш як 320 справ про державну зраду, у цих справах фігурують і народні депутати України.

Про це в інтерв'ю «Українським Новинам» повідомив директор Державного бюро розслідувань Олексій Сухачов, повідомляє Укрінформ.
За словами Сухачова, станом на 26 квітня зареєстровано більш як 320 таких справ. Також він повідомив, що у цих справах фігурують, зокрема, народні депутати.
Зі свого боку, директор ДБР відмовився називати прізвища депутатів, які фігурують у цих справах.
«Є народні депутати, але я не можу розкривати таємницю досудового розслідування та називати їхні прізвища, щоб мінімізувати можливі маніпуляції», - наголосив Сухачов.
Як повідомлялося, 19 квітня директор ДБР Олексій Сухачов поінформував, що слідчі Державного бюро розслідувань провели роботу щодо документування злочинів російських загарбників у місті Ірпінь Київської області.