З початку повномасштабного вторгнення близько 2,8 млн українців були вимушені виїхати чи були депортовані на територію росії.

Про це повідомляє Укрінформ із посиланням на телеграм уповноваженого Верховної ради з прав людини Дмитра Лубінця.
Він зазначив, що якщо хтось знаходиться в росії та має потребу у тому, щоб дістатися до безпечної території, може звертатись за двома номерами на гарячу лінію:

0-800-50-17-20 (безкоштовно)
+38 044-299-74-08 (якщо ви за межами України)


Як раніше повідомляло агентство, з початку вторгнення рф в межах держави та за кордон загалом було переміщено понад 11,5 мільйона людей. І якщо західні країни надають допомогу українцям, росія примусово вивозить наших громадян, примушує проходити фільтраційні заходи і фактично депортує їх під виглядом так званого порятунку, що є грубим порушенням міжнародного гуманітарного права.
Фото: ЕРА