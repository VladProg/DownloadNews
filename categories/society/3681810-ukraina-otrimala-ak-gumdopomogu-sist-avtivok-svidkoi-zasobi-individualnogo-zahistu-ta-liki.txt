Протягом минулого тижня Україна отримала як гуманітарну допомогу від міжнародних партнерів шість автомобілів швидкої допомоги, ліки, засоби індивідуального захисту.

Про це повідомляє Міністерство охорони здоров'я, передає Укрінформ.
"Надійшли: шість автомобілів швидкої допомоги, 98 палет лікарських засобів, 66 палет засобів індивідуального захисту", - йдеться у повідомленні.
Зазначається, що цього разу гуманітарна допомога надійшла від Урядового агентства стратегічних резервів Польщі, Швейцарської агенції з розвитку та співробітництва, благодійного проєкту Medical Life Lines Ukraine, компанії «Евітас», гуманітарної організації Direct Relief.
Як повідомлялося, наприкінці лютого МОЗ одержало як гуманітарну допомогу вакцину проти мавп'ячої віспи та низку лікарських засобів.
Фото ілюстративне