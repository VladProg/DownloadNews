Дрони, придбані в межах програми «Дрони для кордону» за донати українців, передають на фронт.

Про це повідомляє міністр культури та інформаційної політики Олександр Ткаченко в Телеграмі, передає Укрінформ.
«Завдяки компанії «Дрони для кордону» зі збору коштів на БПЛА за підтримки Міністерства культури та інформаційної політики, телемарафону «Єдині новини» та передусім кожному українцю, який долучився, дрони нарешті вирушають на передову допомагати нашим мужнім бійцям у боротьбі проти окупанта. Куплені на зібрані кошти дрони – це, насамперед, очі наших прикордонників удень та вночі, що виявляють ворога та наводять артилерію», - зазначив він.

Відео: Телеграм-канал ДПСУ
Водночас Ткаченко підкреслив, що ворог не спить, а війна за свободу українців триває. Міністр закликав і надалі підтримувати захисників та захисниць, зокрема, завдяки зборам, які тривають надалі.
Як повідомляв Укрінформ, на Львівщині стартував благодійний проєкт «1000 дронів для України», завдяки якому на передову передали 10 БПЛА.