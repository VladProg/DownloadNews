росіяни вирішили не повертати дітей з Енергодара, які поїхали “на відпочинок” до краснодарського краю, батькам.

Про це в Телеграмі написав міський голова Енергодара Дмитро Орлов, передає Укрінформ.
“Деякі батьки, які попри повномасштабну війну нещодавно відправили з Енергодара та навколишніх сіл своїх дітей до краснодарського краю рф, вже почали отримувати тривожні повідомлення. Окупанти поставили іх перед фактом, що діти «затримуються на відпочинок в росії на невизначений термін», наказали передати теплі речі, та «заспокоїли», що діти ходитимуть там до школи”, - написав він.
За його словами, фактично діти зараз є заручниками терористів.
Раніше повідомлялось, що на тимчасово окупованих територіях окупанти пропонували батькам відправити дітей на відпочинок до рф та Криму.