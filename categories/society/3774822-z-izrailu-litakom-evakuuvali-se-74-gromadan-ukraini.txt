З аеропорту Тель-Авіва до столиці Румунії вилетів третій евакуаційний рейс із 74 громадянами України.

Про це Посольство України в Ізраїлі повідомляє у Фейсбуку, передає Укрінформ.

«Продовжується евакуація громадян України з Ізраїлю. Сьогодні, 16 жовтня о 22:38 за місцевим часом, з аеропорту «Бен Гуріон» (Тель-Авів) до м. Бухарест (Румунія) відлетів третій евакуаційний рейс з 74 громадянами України», - йдеться в повідомленні.

Як зазначається, більшість евакуйованих - жінки та діти.

У Посольстві наголосили, що надали співвітчизникам необхідне сприяння та консульську допомогу.
Як повідомлялося, евакуюватися з Ізраїлю висловили бажання близько двох тисяч громадян України, із сектору Гази - 270.
Фото: Anthony Kay/Flight/Alamy