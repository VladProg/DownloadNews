В Україні з початку повномасштабної війни з росією загалом вважається знайденою 11061 дитина.

Про це у Фейсбуці поінформувала пресслужба Офісу Омбудсмана, передає Укрінформ.
«За даними державного порталу розшуку дітей «Діти війни», станом на 6 квітня 2023 року (в Україні вважаються – ред.) зниклими – 381 дитина, знайденими – 11061 дитина», - уточнили у Офісі Омбудсмана.
Як повідомлялося, 5 квітня Уповноважений ВР із прав людини Дмитро Лубінець заявив, що в Україну вдалось повернути дитину, депортовану до рф із тимчасово захопленої росіянами території Херсонської області.