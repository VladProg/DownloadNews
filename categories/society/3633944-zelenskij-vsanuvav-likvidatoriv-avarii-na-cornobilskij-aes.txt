Президент України Володимир Зеленський вшанував учасників ліквідації аварії на Чорнобильській АЕС.

Як передає Укрінформ, про це повідомляє сайт Президента.
"У День вшанування учасників ліквідації наслідків аварії на Чорнобильській АЕС від Президента України Володимира Зеленського встановлено кошик квітів до пам'ятного знака "Воїнам Чорнобиля" у місті Києві", - ідеться у повідомленні.

Також кошик квітів встановлений до меморіального кургану "Героям Чорнобиля".

«36 років тому ліквідатори наслідків аварії на Чорнобильській АЕС захистили не лише Україну, а й увесь світ, майбутнє всіх нас. Сьогодні наші захисники і захисниці знову в обороні нашого майбутнього. Цього року росія створила нові загрози, які могли б перевершити навіть ту найстрашнішу аварію», - заявив Зеленський у своему Телеграмі.
Президент наголосив, що Україна ніколи не забуде подвиг ліквідаторів і нікому не дозволить знехтувати ціною, яку Україна і світ заплатили за ліквідацію наслідків аварії на ЧАЕС.
«Вічна шана героям Чорнобиля за їхній подвиг! Дякую всім, хто наближає нашу перемогу», - заявив Зеленський.
Як повідомляв Укрінформ, Президент України Володимир Зеленський відзначив державними нагородами учасників ліквідації наслідків аварії на Чорнобильській АЕС.