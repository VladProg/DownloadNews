У Львові на 71-му році життя помер журналіст, телеведучий, заступник голови Львівської обласної організації НСЖУ Ярослав Фейло.

Про це повідомляє в Телеграмі Національна спілка журналістів України, передає Укрінформ.
«НСЖУ висловлює щирі співчуття дружині, Ользі Михайлівні, рідним та близьким Ярослава Михайловича. Вічна пам'ять», - йдеться у повідомленні.
Ярослав Фейло – заслужений журналіст України, заступник голови Львівської обласної організації Національної спілки журналістів України, член Ревізійної комісії НСЖУ. Був автором та ведучим багатьох телепроєктів і телемарафонів. Удостоєний низки нагород.
Як повідомляють рідні, поховають Ярослава Фейла на його батьківщині у Бродах.
Фото: НСЖУ