Міжнародні партнери надали Україні в якості гуманітарної допомоги медичні меблі, лікарські засоби, дитяче харчування та медичне обладнання.

Про це повідомляє пресслужба Міністерства охорони здоров'я, передає Укрінформ.
«Міністерство охорони здоров’я продовжує отримувати гуманітарну допомогу від донорів та благодійних організацій. Цього тижня вона надійшла від Урядового агентства стратегічних резервів Польщі, компанії AMEX (Австрія), фармацевтичної компанії Сона-фарм, Республіки Куба», - йдеться у повідомленні.
Зокрема, було отримано медичні меблі – 60 палет, лікарські засоби – 50 палет, дитяче харчування – 1 палета, медичне обладнання - 1 коробка.
Як повідомлялося, до України прибула перша броньована автівка швидкої допомоги, придбана за кошти ініціативи United24.