Президент Володимир Зеленський закликав Грецію визнати Голодомор актом геноциду українського народу.

Про це він заявив під час спільної з президенткою Греції Катериною Сакелларопулу пресконференції в Києві, передає кореспондент Укрінформу.
«Сьогодні я порушив питання визнання Грецією однієї з найбільших наших трагедій – трагедію Голодомору актом геноциду українського народу», - зазначив Зеленський.
Як повідомлялося, президентка Греції Катерина Сакелларопулу та міністр оборони країни Нікос Панайотопулос 3 листопада перебувають із візитом у Києві.


Раніше міністр закордонних справ Дмитро Кулеба звернувся до парламентів усіх держав із закликом підтримати Україну, визнавши штучний радянський Голодомор 1932-1933 років в Україні геноцидом.