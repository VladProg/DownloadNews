База даних Прикордонної поліції Угорщини тимчасово призупинила функціонування, у зв'язку із чим оформлення осіб і транспортних засобів на угорській стороні наразі не здійснюється.

Як передає Укрінформ, про це повідомила Державна прикордонна служба України з посиланням на угорських колег.
Терміни відновлення роботи баз даних станом на цей час невідомі. Подорожніх закликають враховувати ситуацію, що склалася, під час планування поїздки до Угорщини.
Як повідомляв Укрінформ, на початку квітня тимчасово припинилося оформлення вантажних автомобілів на виїзд з України в пункті пропуску "Порубне – Сірет". Причиною стали акції протесту в Румунії.