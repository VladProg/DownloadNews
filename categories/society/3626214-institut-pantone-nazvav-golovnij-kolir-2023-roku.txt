Інститут кольору Pantone назвав колір 2023 року – PANTONE 18-1750 Viva Magenta.

Як передає Укрінформ, про це йдеться у повідомленні на сайті інституту.
Зазначається, що PANTONE 18-1750 Viva Magenta - «малиново-червоний тон, що представляє баланс між теплим і холодним».
«Це відтінок, укорінений у природі, що походить від родини червоних і виражає новий сигнал сили… Viva Magenta — сміливий і безстрашний, колір, що пульсує, насиченість якого сприяє радісному й оптимістичному святкуванню, створенню нового наративу», – заявили в інституті.
Як повідомляв Укрінформ, кольором 2022 року було названо PANTONE 17-3938 або Very Peri, який поєднує в собі якості синього, але одночасно має фіолетово-червоний відтінок.
Pantone - розробник професійних колірних стандартів і цифрових рішень для індустрії дизайну. Інститут понад 20 років обирає колір року, який стає орієнтиром для дизайнерів одягу, інтер'єрів і меблів, графічних дизайнерів, візажистів тощо.
Фото: pantone.com