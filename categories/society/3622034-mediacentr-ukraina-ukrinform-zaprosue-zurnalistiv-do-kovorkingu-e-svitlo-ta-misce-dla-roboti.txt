Розуміючи складну ситуацію з енергетикою в країні, Медіацентр Україна — Укрінформ прагне підтримати колег та допомогти їм працювати без перешкод, тримаючи Україну та світ у курсі найактуальніших подій та тем.

Саме тому ми запрошуємо журналістів до нашого «пункту незламності» — завітайте до офісу Укрінформу в центрі Києва, який працює у форматі коворкінгу. Ми готові надати колегам місце та умови для комфортної професійної діяльності.
У нашому просторі є не лише вільні місця для роботи, а й стабільне освітлення та зв’язок: ви матимете можливість зарядити електронні пристрої, підключитися до Інтернету, виконати свої завдання та відправити матеріали вчасно. До того ж, на випадок повітряної тривоги у нас є облаштоване бомбосховище.

Коли: у будні з 10:00 до 18:00
Де: м. Київ, вул. Богдана Хмельницького 8/16
Чекаємо на вас!