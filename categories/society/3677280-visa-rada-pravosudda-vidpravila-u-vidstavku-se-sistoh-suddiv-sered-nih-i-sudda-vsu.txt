Вища рада правосуддя звільнила за власним бажанням ще шістьох суддів, серед яких і суддя Верховного Суду.

Як передає Укрінформ, про це ВРП інформує у Фейсбуці.
"ВРП вирішила звільнити у зв’язку з поданням заяв про відставку шістьох суддів", - йдеться у повідомленні.
Зазначається, що звільнено Олександра Сліпченка – з посади судді Київського апеляційного суду, Олену Мельничук - – з посади судді Львівського апеляційного суду, Валентину Сімоненко - з посади судді Верховного Суду, Володимира Заіченка - з посади судді Херсонського апеляційного суду, Василя Коваленка – з посади судді Дніпровського апеляційного суду та Олександра Іщенка – з посади судді Малиновського районного суду міста Одеси.
Як повідомлялося, раніше у ВРП поінформували про вакантні понад дві тисячі суддівських посад.
Фото з відкритих джерел