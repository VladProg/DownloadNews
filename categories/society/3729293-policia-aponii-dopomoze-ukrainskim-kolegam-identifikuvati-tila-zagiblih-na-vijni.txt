Національне поліційне агентство Японії допоможе українським правоохоронцям із навчанням у сфері ідентифікації тіл людей, які загинули під час російсько-української війни.

Як передає Укрінформ, про це повідомляє Kyodo News.
«Японська поліція має великий досвід ідентифікації тіл, і ми вважаємо, що повинні надати допомогу Україні», — сказав представник відомства.
Під час перебування в Японії представники української поліції відвідають Національне поліційне агентство та Національний науково-дослідний інститут поліцейських наук.
За даними Агентства, їх навчатимуть процедурам масового розтину та збору зразків, способам ефективного проведення аналізу ДНК.
З 2011 року після землетрусу магнітудою 9 і цунамі до кінця лютого цього року японська поліція вже завершила розтин 15 830 тіл у префектурах Івате, Міягі і Фукусіма та ідентифікувала 99,7% жертв.
Джерела повідомили NHK, що українська делегація у складі 10 представників правоохоронних органів прибуде на початку липня до Японії та візьме участь в організованих японською поліцією тренінгах.
Як повідомляв Укрінформ, японська компанія по роботі з персоналом Pasona та навчальний інститут ООН ЮНІТАР проведуть професійні онлайн-курси з навчання ІТ для українських жінок, які виїхали з України через розв’язану РФ війну.
Фото: Kyodo