Людині, яка опинилася у воді, варто скинути з себе важкий одяг і взуття.




Поради, як поводитися у разі затоплення територій, у Телеграмі опублікувала пресслужба Державної служби України з надзвичайних ситуацій, передає Укрінформ.
«За можливості знайдіть предмети, на які можна забратися або за які можна вчепитися і дочекатися допомоги. Не підпливайте до електричних стовпів: вони можуть бути під напругою», - розповіли рятувальники.
Якщо побачите у воді іншу людину, варто знайти предмети, якими можна допомогти (мотузка, палиця).
«Не заходьте у воду, якщо там дуже сильна течія (вона може збити вас із ніг). За потреби надайте першу домедичну допомогу, повідомте рятувальників та чекайте їх на підвищенні», - зазначили у пресслужбі.
Як повідомлялося, російські війська 6 червня здійснили підрив Каховської ГЕС. Унаслідок підриву машинної зали зсередини станцію повністю зруйновано. На Херсонщині триває евакуація населення.
Фото: ДСНС