За матеріалами СБУ до п'яти с половиною та п'яти років позбавлення волі засудили трьох прокремлівських інтернет-агентів, які проводили інформаційно-підривну діяльність проти України.

Як передає Укрінформ, про це СБУ повідомляє у Телеграмі.
У заборонених соцмережах вони публічно виправдовували воєнні злочини російських загарбників і ставили під сумнів існування Української державності.
За матеріалами СБУ, суд призначив їм до пʼяти з половиною років ув’язнення.
Так, у Черкаській області засуджено рецидивіста, який після початку повномасштабного вторгнення Росії в Україну вже притягувався до кримінальної відповідальності за поширення ворожої пропаганди.
Цього разу зловмисник розміщував у російській соцмережі «Мой мир» дописи на підтримку ворога і захоплення частини території на сході та півдні України.
В Івано-Франківську тюремний строк отримала місцева жителька, яка публічно героїзувала російських загарбників та поширювала фейки про дії Сил оборони на фронті.
Більшу частину деструктивного контенту брала із сторінок «медійних» пропагандистів Кремля, серед яких Юрій Котенок і Тетяна Монтян.

У Вінниці засуджено ще одного ворожого агітатора. Ним виявився житель обласного центру, який на власній сторінці в забороненій соцмережі «Одноклассники» схвалював збройну агресію РФ і закликав до наступальних дій проти українських захисників.
На підставі зібраних доказів усіх трьох зловмисників суд визнав винними за ст. 436-2 Кримінального кодексу України (виправдовування, визнання правомірною, заперечення збройної агресії РФ проти України, глорифікація її учасників).

За інформацією Офісу генерального прокурора, суд призначив жителю Черкаської області до п'яти с половиною років ув'язнення, з Вінниці до п'яти років ув'язнення.


За інформацією управління СБУ в Івано-Франківській області агітаторка з Івано-Франківська отримала до п'яти років ув'язнення.
Розслідування проводили співробітники СБУ у Вінницькій, Івано-Франківській та Черкаській областях за процесуального керівництва органів прокуратури.

Як повідомляв Укрінформ, СБУ нейтралізувала у Києві підривну діяльність антиукраїнського релігійного блогера, який поширював наративи Кремля і організовував замовні «акції протесту».