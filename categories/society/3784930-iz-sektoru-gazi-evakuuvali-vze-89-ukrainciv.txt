Вже 89 українців вдалося евакуювати із сектору Гази.

Про це повідомив Президент України Володимир Зеленський під час вечірнього відеозвернення, передає Укрінформ.
"Продовжуємо евакуацію наших громадян із сектора Гази – на зараз уже 89 наших людей урятували. Ми працюємо далі. Дуже копіткий і делікатний процес", - сказав Президент.
Як повідомляв Укрінформ, 8 листопада Зеленський поінформував, що Україна успішно евакуювала першу групу з 43 українців із сектору Гази.