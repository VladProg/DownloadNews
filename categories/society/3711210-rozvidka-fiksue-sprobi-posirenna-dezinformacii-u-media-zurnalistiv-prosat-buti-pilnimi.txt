Головне управління розвідки Міністерства оборони України закликає представників ЗМІ, блогерів та лідерів суспільної думки зберігати пильність - в інформаційному полі фіксуються пропозиції розміщення матеріалів, як мають ознаки дезінформації.

Як передає Укрінформ, про це ГУР повідомляє у Телеграмі.
"Останнім часом в українському інформаційному полі фіксуються пропозиції розмістити на різноманітних медійних платформах матеріали, що мають прямі ознаки дезінформації та спрямовані на дискредитацію українських Сил безпеки і оборони", - йдеться в повідомленні.
Також такі пропозиції можуть озвучуватися від імені начебто представників українських спецслужб, зазначають у ГУР.
У розвідці закликають зберігати пильність у подібних випадках та одразу звертатися до правоохоронних органів.
Як повідомляв Укрінформ, заступниця міністра оборони Ганна Маляр нагадала, що заборонено публікувати в соціальних мережах, щоб не видати ворогу сили протиповітряної оборони України.