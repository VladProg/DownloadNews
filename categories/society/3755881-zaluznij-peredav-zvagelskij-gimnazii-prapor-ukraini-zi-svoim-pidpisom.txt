Головнокомандувач ЗСУ Валерій Залужний передав підписаний ним прапор України Звягельській гімназії №9, де він навчався.

Як передає Укрінформ, про це у Фейсбуці повідомляє Звягельська міська рада.
«Сьогодні, 1 вересня, на урочистому зібранні з нагоди початку нового навчального року заступниця міського голови Наталія Борис передала учням та колективу гімназії №9 державний прапор, підписаний особисто Валерієм Залужним, який свого часу був учнем даної школи», - йдеться у повідомленні.

На прапорі Залужний написав: «Рідній школі №9. Дякую безмежно!» та залишив свій підпис.
Як повідомляв Укрінформ, Валерій Залужний упродовж 9 років навчався у гімназії №9 міста Звягеля (колишній Новоград-Волинський).