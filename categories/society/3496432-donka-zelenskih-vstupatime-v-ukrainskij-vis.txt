Донька подружжя Володимира та Олени Зеленських Олександра вступатиме в український заклад вищої освіти.

Про це перша леді України Олена Зеленська повідомила в інтерв‘ю українським ЗМІ, передає кореспондент Укрінформу.

"Олександра – випускниця. Ми всі переживаємо. Це важливий етап у її житті. На жаль, він припадає на такий складний період у житті нашої родини, країни. Випускного не буде. Школу закінчуємо дистанційно. Вступати вона буде в Україні. Це було вирішено перед війною. Ми не змінюємо планів. Буде складати мультимедійний текст. Зараз до нього готується", – сказала Зеленська.
Дружина Президента зазначила, що донька обрала гуманітарний напрям, однак, який саме, не уточнила.
Водночас Зеленська розповіла, що під час війни не розлучалася з дітьми. "Діти зі мною. Ми змогли облаштувати побут так, щоб вони від мене нікуди не їхали і я від них нікуди не їхала", – зауважила перша леді.
Президент України Володимир Зеленський та перша леді Олена Зеленська мають двох дітей – Олександру та Кирила.
Фото: Vogue UA