Продовжуються ремонтні роботи на польській залізниці: наразі в черзі на кордоні три українські поїзди, ще один чекає дозволу на відправку з Перемишля.

Як передає Укрінформ, про це повідомляє Укрзалізниця в Телеграмі.
Таким чином, затримки поїздів з Одеси та Києва до Перемишля становлять майже 12 годин. Також затримується рейс із Запоріжжя та зворотний рейс Інтерсіті+ з Перемишля до Києва.
Укрзалізниця нагадує, що затримка спричинена пошкодженням контактної мережі на польській залізниці, польські колеги докладають зусиль для якнайшвидшого поновлення руху.
"Просимо вибачення в наших пасажирів. Будемо тримати в курсі щодо поновлення руху, очікуємо його вже найближчим часом", - інформує Укрзалізниця.
Як повідомляв Укрінформ, раніше Укрзалізниця повідомляла, що через аварію орієнтовно на п'ять годин запізнюються поїзди №35/36 Одеса - Перемишль та №54/53 Київ - Перемишль.