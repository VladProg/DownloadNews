Аби уникнути мобілізації державний кордон України незаконно намагалися перетнути майже 3300 осіб.

Про це сказав директор департаменту охорони державного кордону АДПСУ Леонід Баран на пресконференції у Медіацентрі Україна - Укрінформ.
«Продовжують мати місце випадки порушення державного кордону поза пунктами пропуску тими громадянами України, які мають на меті уникнути мобілізації, є військовозобов’язаними. На сьогодні - це майже 3300 осіб, дві третини з яких затримані поза пунктами пропуску», - повідомив представник Держприкордонслужби.
Як повідомляв Укрінформ, секретар РНБО Олексій Данілов 2 травня заявив, що наразі наступного етапу мобілізації не буде, бійців достатньо.