Одеська обласна прокуратура повернула у державну власність майно об’єднання санаторно-курортних закладів на курорті «Куяльник» вартістю близько 1 млрд гривень.

Про це повідомила пресслужба Офісу генерального прокурора, передає Укрінформ.
“Одеська обласна прокуратура забезпечила реальне виконання судового рішення про повернення у державну власність майна об’єднання санаторно-курортних закладів на курорті «Куяльник» вартістю близько 1 млрд гривень”, - йдеться в повідомленні.
Зазначається, що у суді прокурор довів, що підприємство протиправно оформило право власності на приміщення санаторію площею понад 100 000 м кв.

На даний час судове рішення виконано, а право власності на вказаний об’єкт зареєстровано за державою в особі Фонду державного майна України.
Як повідомляв Укрінформ, Офіс генерального прокурора повернув державі адміністративну будівлю в Києві у Музейному провулку, де розміщується приймальня уряду і структурні підрозділи міністерств та відомств.