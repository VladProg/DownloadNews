Із сектору Гази вдалося евакуювати понад 200 громадян України, готується евакуація нових груп.

Як передає Укрінформ, про це Президент Володимир Зеленський заявив у вечірньому відеозверненні.

Відео: Офіс Президента, Телеграм
«Я відзначу сьогодні роботу всієї нашої команди та тих,хто допомагав щодо порятунку громадян України із Сектора Гази. Це дуже дуже складна, чутлива, багаторівнева операція. Врятовані більше 200 людей. Ми готуємо і наступні групи для евакуації», - сказав Зеленський.
Він додякував «владам Єгипту та Ізраїлю, українським дипломатам , які залучені й результативні, компанії SkyUp, яка дуже допомогла».
«Особисто хочу також подякувати рабину Йонатану Марковичу та, звичайно ,офіцерам ГУР, які там, на місці, і тут в Україні виконують відповідні завдання. Всім дуже дуже дякую», - сказав Президент.
Він наголосив, що «успіх України в таких операціях знов демонструє світові , наскільки наша держава цінує своїх громадян, де б вони не перебували, і насткільи ефективними є наші державні інституції».