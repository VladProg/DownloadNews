До Дня молоді в Україні стартував масштабний флешмоб "Українська молодь вражає"

Про це повідомляє Верховна Рада у Фейсбуці, передає Укрінформ.
"Насправді суть цього дня зовсім не у святкуванні, як було за радянських часів. Воно про увагу та повагу до українських молодих людей. Адже саме вони сьогодні стали чи не найголовнішою рушійною силою в боротьбі проти ворога. Саме вони щодня пришвидшують нашу перемогу! Саме вони просто зараз роблять неймовірні речі: хтось воює на фронті, хтось волонтерить, хтось — підтримує економіку та нищить рашистів інформаційно. Українська молодь справді вражає", - наголосив голова підкомітету з питань музичних індустрій Комітету гуманітарної та інформаційної політики Олександр Санченко.
За його словами, щоб додатково підтримати та надихнути їх — разом із Міністерство молоді та спорту України запустили масштабний флешмоб "Українська молодь вражає".
Санченко закликав ділитися в соцмережах власними історіями волонтерства або історіями своїх друзів та використовувати хештег #українськамолодьвражає.
Як повідомлялося, Президент Володимир Зеленський установив в Україні День молоді, який відзначатимуть щороку 12 серпня в Міжнародний день молоді.