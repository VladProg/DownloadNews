Медична лабораторія ДІЛА в рамках корпоративної соціальної відповідальності обрала чотири напрямки допомоги армії: адресна допомога військовим, взаємодія з благодійними фондами, програма знижок та безкоштовних досліджень для військових та підтримка госпіталів.

З минулого року бізнеси всіх рівнів стали активними учасниками благодійних та соціально важливих кампаній. Донати, власні продукти та послуги – все йде на користь ЗСУ. Медична лабораторія ДІЛА в рамках корпоративної соціальної відповідальності обрала чотири напрямки допомоги армії: адресна допомога військовим, взаємодія з благодійними фондами, програма знижок та безкоштовних досліджень для військових та підтримка госпіталів.
З початку війни загальна сума допомоги склала понад 15 млн грн. ДІЛА стала донором для найбільших мілітарі-фондів, направивши понад 1,7 млн ривень на ініціативи БФ «Повернись живим», фонду Валерія Созановського, «Фонду Сергія Притули». Крім того, компанія опрацьовувала запити про допомогу від медиків та парамедиків, забезпечуючи їх необхідним обладнанням, наприклад VAC-апаратами для прискорення загоєння ран для Івано-Франківської обласної лікарні.

Окрема програма підтримки стосується адресної допомоги, у тому числі і співробітників ДІЛА – наразі 46 членів команди перебувають в лавах ЗСУ та ТРО. Для військових компанія закуповувала амуніцію, тепловізори, рації та інше військове обладнання, а також фінансувала ремонт військового транспорту. Медичний персонал ДІЛА регулярно виїжджав до військових частин для проведення досліджень, а у відділеннях для військових діє спеціальна програма знижок та можливість здати дослідження на резус-фактор безкоштовно.
Більшу частину коштів – близько 10 млн грн – ДІЛА витратила на дослідження для військових у найбільших шпиталях Києва, Дніпра, Одеси та Львова. Цей напрям є особливим для ДІЛА, адже, працюючи майже 25 років у лабораторному бізнесі, компанія розуміє важливість якісних та своєчасних результатів досліджень. Саме вони дають можливість лікарю визначити найефективнішу програму лікування, і як результат – швидку реабілітацію для наших бійців.
Програма “Допомагаємо найсильнішим”
У 2023 році Медична лабораторія ДІЛА пріоритетним напрямом обрала саме підтримку госпіталів. Для посилення взаємодії було ініційовано програму «Допомога найсильнішим». Кожен охочий, клієнт лабораторії і не тільки, може зробити благодійний внесок на рахунок Благодійного Фонду «Фундація ДІЛА», а компанія, зі свого боку, подвоює всі внески та використовує на проведення лабораторних досліджень для військових. У рамках ініціативи компанія співпрацює з військовими госпіталями Києва, Дніпра, Одеси, Львова і Харкова. Вже близько 10,2 млн гривень було витрачено на дослідження для військових. Це дало змогу провести понад 28 000 лабораторних досліджень.
Чому це важливо?
Вчасні та точні лабораторні дослідження дають змогу лікарю побачити повну клінічну картину та обрати найшвидший шлях лікування або відновлення військових.

На що йдуть зібрані кошти?
ДІЛА співпрацює з найбільшими військовими госпіталями Дніпра, Києва, Львова, Одеси та Харкова. Усі зібрані кошти, які надходять на рахунок БФ «Фундація ДІЛА», компанія подвоює та спрямовує на лабораторні дослідження.