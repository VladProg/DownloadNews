Кабмін вніс зміни до Порядку надання щорічної відпустки тривалістю до 56 календарних днів керівним працівникам закладів та установ освіти, навчальних підрозділів інших установ і закладів, педагогічним, науково-педагогічним працівникам та науковим працівникам.

Про це за підсумками засідання уряду 9 травня повідомив у Телеграм постійний представник уряду у Верховній Раді Тарас Мельничук, передає Укрінформ.
"Встановлено тривалість відпустки педагогічним працівникам - завідувачам територіальних курсів цивільного захисту та безпеки життєдіяльності та їх заступникам, начальникам (директорам) навчально-методичних центрів цивільного захисту та безпеки життєдіяльності та їх заступникам - у розмірі 42 календарні дні", - йдеться у повідомленні.
Як повідомлялося, 3 травня Верховна Рада у першому читання ухвалила законопроєкт «Про внесення змін до деяких законодавчих актів України щодо впорядкування надання та використання відпусток, а також інших питань».