До німецького міста Бранденбурґ на відпочинок вирушили 70 дітей військовослужбовців Нацгвардії України.

Про це під час брифінгу поінформував тимчасово виконувач обов'язків директора департаменту планування застосування Головного управління НГУ полковник Микола Уршалович, передає кореспондент Укрінформу.
«Діти загиблих, захоплених у полон, безвісти зниклих за особливих обставин нацгвардійців та військовослужбовців НГУ, які наразі беруть активну участь у бойових діях, вирушили на реабілітацію до Німеччини. Протягом двох тижнів 70 дітей проведуть час у центрі відпочинку та молоді поблизу Бранденбурґа, де на них чекає насичена культурна, оздоровча та розважальна програми», - заявив Уршалович.
Він поінформував, що 50 матерів та дружин загиблих героїв Нацгвардії пройдуть 21-денну реабілітацію на Івано-Франківщині, яка містить індивідуальні консультації, групові сесії, арттерапію, дозвілля й екскурсії.
Як повідомлялося, у Херсонській ОВА заявили, що 60 дітей із Херсонщини вирушили на тимчасове проживання до Румунії.