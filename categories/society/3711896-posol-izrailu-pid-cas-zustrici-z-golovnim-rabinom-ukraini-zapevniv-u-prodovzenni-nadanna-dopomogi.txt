Надзвичайний і Повноважний Посол Держави Ізраїль в Україні Михайло Бродський під час зустрічі з головним рабином України та Києва Яаковом Дов Блайхом запевнив, що домога Ізраїлю Україні триватиме і надалі.

Про це передає Укрінформ із посиланням на повідомлення пресслужби головного рабина України.
“Перебуваючи у Києві на заході, присвяченому 75-ій річниці Незалежності Ізраїлю, мав нагоду зустрітися і поспілкуватися з багатьма впливовими людьми з приводу допомоги для України. Зокрема, провів плідну зустріч із Послом Держави Ізраїль в Україні Михайлом Бродським. Пан Михайло наголосив на цілковитій підтримці українського народу і запевнив, що Ізраїль продовжуватиме надавати допомогу Україні” - сказав Блайх.

“Разом вистоїмо та переможемо!” - додав він.
14 травня 1948 року, приблизно за вісім годин до закінчення британського мандата в Палестині, була підписана Декларація незалежності Ізраїлю і Давид Бен-Гуріон (згодом перший прем'єр-міністр Ізраїлю) оголосив про створення Держави Ізраїль. Це оголошення було зроблене внаслідок рішення Генеральної асамблеї ООН, резолюції 181 від 29 листопада 1947 року.
Фото: пресслужба головного рабина України