У Національному тесті з медіаграмотності взяли участь 26 тисяч 194 українці.

Як передає Укрінформ, про це повідомляє Міністерство культури та інформаційної політики України.
У середу, 25 жовтня, в межах Глобального тижня медіаграмотності, відбувся Національний тест з меіаграмотності.
«Цьогоріч до події долучились 26 194 українців і майже 14 тисяч - пройшли його повністю. За результатами тестування 6% - справжні гуру медіаграмотності. 34% - майже гуру, 53% - початківці, 7% - новачки», - ідеться в повідомленні.
Переможці тесту будуть оголошені 1 листопада у соцмережах та на сайті «Фільтра», а також їм надішлють сповіщення на електронну пошту. «150 учасників, які дали найбільшу кількість правильних відповідей, отримають подарунковий бокс від партнерів ПРООН в Україні. Сертифікати отримають лише «Гуру медіаграмотності», - сказано в повідомленні.
Як повідомляв Укрінформ, всеукраїнський урок єдності для 5-11 класів, присвячений питанням медіаграмотності, що відбувся 6 жовтня, об'єднав майже мільйон українців.