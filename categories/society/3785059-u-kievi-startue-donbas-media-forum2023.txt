У Києві відкрився восьмий Donbas Media Forum-2023. Щорічна конференція, яка збирає журналістів і медіаменеджерів України та світу, дає можливість обговорити актуальні проблеми професії та налагодити комунікацію.

Як передає Укрінформ, 10 та 11 листопада обговорюватимуть трансформації, які відбуваються в українському медіасередовищі. DMF-2023 пройде в офлайн форматі та з трансляцією головних сцен.


На перший день заплановані такі дискусії:

Міні-дискусія «Шлях України до ЄС: яка роль медіа в цьому процесі?» з пані посол ЄС в Україні Катаріною Матерновою;
Трансформація, перетворення, перемога: роль медіа та інфлюєнсерів;
Співрегулювання та саморегулювання: чи готові журналісти співпрацювати та брати на себе частину відповідальності? (за підтримки Програми підтримки ОБСЄ в Україні);
Безпека журналістів під час війни: фізичний, юридичний, цифровий виміри | за підтримки проєкту Ради Європи "Захист свободи слова та свободи медіа в Україні";
Алгоритми vs Контент: як розповідати про війну онлайн у соцмережах і не тільки;
Роль медіа в повоєнній відбудові: журналісти між владою та суспільством (у партнерстві з Детектор Медіа);
Виклик інформаційної реінтеграції жителів окупації: як, про що, для чого та якою мовою розмовляти з громадянами в окупації?;
Новий закон "Про медіа": Адаптація до нових правил гри за підтримки проєкту Ради Європи "Захист свободи слова та свободи медіа в Україні";
Tone of voice та кризові комунікації: як медіа комунікувати з авдиторією;
Презентація можливостей для регіональних медійників: запуск медіамережі "Вікно Відновлення";
Від інформування до правосуддя: Роль медіа у висвітленні і документуванні воєнних злочинів | за підтримки проєкту Ради Європи "Захист свободи слова та свободи медіа в Україні";
Від інформування до правосуддя: Роль медіа у висвітленні і документуванні воєнних злочинів | за підтримки проєкту Ради Європи "Захист свободи слова та свободи медіа в Україні";
Медійна підтримка України. Чого очікувати українським редакціям від міжнародних партнерів? (у партнерстві з Фондом «Партнерство за сильну Україну», Сhemonics International);
Перший день після деокупації: журналістика та інформування;
Пропаганда та вразливі групи населення (сайд-івент Детектор Медіа);
Що стає основним джерелом громадян щодо новин, політики й безпеки (у партнерстві з ВГО «Громадянська мережа ОПОРА», за підтримки NDI).

Повна програма заходу оприлюднена на сайті Donbas Media Forum.
Конференція заснована медіаорганізацією DII-Ukraine у 2015 році.
Фото: dii.dn.ua