Головнокомандувач Збройних сил Валерій Залужний наголосив на неоціненному внеску в захист України жінок, які служать і працюють у ЗСУ.

Про це він написав у Телеграмі, передає Укрінформ.
"Тисячі жінок, які сьогодні служать і працюють у Збройних силах України, роблять неоціненний внесок у захист нашої держави. Повага і вдячність кожній із них", – зазначив Залужний.

Він також опублікував відео з інтерв‘ю військовослужбовиці 26 окремої артилерійської бригади Любові.
Як повідомлялося, у Збройних силах України служать понад 38 тисяч жінок, із них 7 тисяч пішли в армію після початку повномасштабної війни.