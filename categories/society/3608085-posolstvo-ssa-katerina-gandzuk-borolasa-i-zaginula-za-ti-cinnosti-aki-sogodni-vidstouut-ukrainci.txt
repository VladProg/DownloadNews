У четверті роковини загибелі херсонської активістки Катерини Гандзюк Посольство США виступило із заявою, в якій вказало, що цінності, за які вона боролася, нині відстоюють українці.

Про це йдеться у повідомленні на фейсбук-сторінці амбасади, передає Укрінформ.
«Сьогодні ми згадуємо та закликаємо до справедливості для захисниці громадянських прав та поборниці корупції Катерини Гандзюк, яка мужньо боролася з корупцією та несправедливістю у своєму рідному Херсоні, нині окупованому росією. Катерина боролася і загинула за ті самі цінності, які сьогодні відстоюють українці», – йдеться в повідомленні посольства.

Як повідомляв Укрінформ, громадську активістку, в.о. керівника справами виконавчого комітету Херсонської міськради Катерину Гандзюк 31 липня 2018 року облили сірчаною кислотою біля під'їзду її будинку в Херсоні. Опіками було уражено 40% тіла жінки. Вона перенесла кілька операцій, але 4 листопада того ж року померла. Безпосередніх виконавців замаху було ув'язнено на терміни від 3 до 6,5 року. Організатори нападу перебувають під судом.
Ексголову Херсонської обласної ради Владислава Мангера і помічника депутата облради Олексія Левіна, підозрюваних в організації замаху на активістку Катерину Гандзюк, залишили під вартою до 19 вересня.
Дніпровський районний суд Києва, який розглядає справу про вбивство херсонської активістки Катерини Гандзюк, перейшов до допиту свідків сторони захисту.