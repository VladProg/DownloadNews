12 вересня о 12:00 відбудеться брифінг на тему: «Результати роботи місії американських нейрохірургів CO-PILOT NEURO в Україні».

Організатори: Медіацентр Україна – Укрінформ.
Учасники:

Максим Шапіро - лікар-нейрохірург (США);
Пітер К. Нельсон - ендоваскулярний-нейрохірург (США);
Дмитро Щеглов - нейрохірург, інтервенційний нейрорадіолог, професор, заслужений лікар України;
Михайло Костюк - нейрохірург, судинний хірург, кандидат медичних наук;
Олена Тєряєва - медична експертка, проєктна менеджерка програми «RAZOM Health» благодійного фонду «Разом для України».

Чому це цікаво?
Чергова місія американських нейрохірургів працює в Україні з 4 по 13 вересня. Лікарі місії проводять найскладніші нейрохірургічні операції та допомагають впроваджувати новітні високовартісні нейрорадіологічні технології для лікування судинно-мозкових захворювань в Україні. 4-6 вересня місія провела операції в Дніпрі для поранених військових та цивільних, що постраждали від вибухів; 7-9 вересня - операції у Львові для пацієнтів, постраждалих від війни, представники місії виступили на щорічній Конференції Асоціації українських нейрохірургів; 10-13 вересня - проведення у Києві операцій, пацієнтам постраждалим від війни.
Програма «Co-Pilot» реалізується фондом «RAZOM» спільно з партнерами впродовж 2016-2023 років та привозить місії кращих американських та канадійських лікарів різного спрямування: реконструктивних хірургів обличчя, голови та шиї, реконструкції ока, нейрохірургів, ортопедів та травматологів.
Мета програми - підготовка в Україні професійних лікарів найвищого рівня, які б стали фундаментом для поширення новітніх знань та технологій серед лікарської спільноти.
Формат заходу – офлайн (Зала 1).
Дивіться на YouTube-каналі Укрінформу та YouTube-каналі Ukraine Media Center Ukrinform, а також на фейсбук-сторінці Ukraine Media Center Ukrinform.