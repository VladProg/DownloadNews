Стартував всеукраїнський проєкт «Підтримай себе - підтримай Україну» за ініціативи бренду «Олідетрим».

Про це Укрінформу повідомили в пресслужбі компанії.
«15 серпня стартував всеукраїнський проєкт «Підтримай себе - підтримай Україну» за ініціативи бренду Олідетрим. Відтепер 50% від кожної реалізованої упаковки вітаміну D3 «Олідетрим 2000» спрямуються на закупівлю реанімобілів, оснащених спеціальним обладнанням: киснем, дефібрилятором, ношами тощо. Необхідну суму - 3 700 000 грн - планується зібрати до кінця вересня, а реанімобілі передати на медичні потреби для шпиталів і лікарень», - йдеться у повідомленні.

«Підтримуючи себе, ми підтримуємо Україну та всіх, хто потребує допомоги. Кожен реанімобіль - це врятовані життя, це швидка допомога там, де рахунок йде на хвилини», - зазначили у компанії.
Важливо зауважити, що «Олідетрим 2000» для такої ініціативи обрано не випадково. Одна капсула препарату - це добова профілактична доза важливого вітаміну D3, необхідного для збалансованої роботи організму. Сьогодні на дефіцит цього вітаміну страждає більшість українців.
До того ж «Олідетрим 2000» забезпечує організм вітаміном D3, що зміцнює імунну систему, нормалізує роботу нервової й укріплює опорно-рухову систему, регулює обмін вуглеводів і жирів, полегшує роботу серця та судин. Цей препарат є лідером продажів серед вітамінів D3 для дорослих* і призначається сімейними лікарями, педіатрами, ендокринологами та гінекологами.
Повідомляється також, що Всеукраїнська ініціатива «Підтримай себе - підтримай Україну» триватиме з 15 серпня до кінця вересня або до збору запланованої суми, залежно від того, яка подія настане раніше. Щоб долучитися до ініціативи, потрібно придбати в аптеці препарат «Олідетрим 2000».
На сайті встановлено онлайн-лічильник зібраних коштів, який оновлюється щоденно, де кожен охочий зможе побачити, як набирається потрібна сума від продажів препарату.