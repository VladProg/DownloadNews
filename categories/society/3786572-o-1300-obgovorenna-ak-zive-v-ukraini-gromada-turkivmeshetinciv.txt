14 листопада о 13:00 - обговорення до річниці депортації тоталітарним режимом СРСР народу турків-месхетинців на тему: «Тричі депортовані – як живе громада турків-месхетинців в умовах війни».

Організатори: Медіацентр Україна – Укрінформ.
Спікери: Ігор Лоссовський - заступник голови ДЕСС; Садіяр Мамедов - месхетинський громадський активіст; Сергій Данилов - заступник директора Центру близькосхідних досліджень; Данило Радивілов - заступник директора Інституту сходознавства ім. А.Кримського НАН України; Ігор Семиволос - директор Центру близькосхідних досліджень.

Чому це цікаво?
14 листопада – трагічна дата в історії турків з Месхетії. Сталінський режим виселив весь народ з його історичної батьківщини до Центральної Азії.
Після погромів в Узбекистані на початку 90-х років частина месхетинців знайшла нову домівку в Україні. Однак через 79 років після першої депортації, місця компактного проживання українських турків опинилися під російською окупацією або стали ареною боїв.
Мета заходу – актуалізувати інформацію про сталінські злочини, розповісти про життя месхетинців на Херсонщині і їх опір окупації.
Формат заходу – офлайн (Зала 1).
Дивіться на YouTube-каналі Укрінформу.