Президент Володимир Зеленський закликав долучатися до акції What We Are Fighting For та розповісти, за що борються українці.

Як передає Укрінформ, про це ідеться в його дописі у Фейсбуці.
“Українці добре знають, за що борються. За людей, яких любимо та які надихають. За міста й села – справжні місця сили. За цінності, які варті того, щоб виборювати їх перед ворогом. За змогу жити у себе вдома та бути господарем на своїй землі, будувати майбутнє – таке, яке хочемо ми. За те, що дає віру робити, здавалося б, неможливе. Долучайтеся до акції #WhatWeAreFightingFor та розкажіть світу, що важливе саме для вас”, - зазначив Зеленський.

Він також закликав ділитися на власних сторінках у соцмережах історіями з фото та відео з улюблених куточків України під тегом Ukraine.ua та додавати хештег #WhatWeAreFightingFor, щоб історії змогли побачити якомога більше людей.
24 лютого росія розпочала повномасштабне вторгнення в Україну, чим продовжила збройну агресію, що триває з 2014 року.
Фото: ОП