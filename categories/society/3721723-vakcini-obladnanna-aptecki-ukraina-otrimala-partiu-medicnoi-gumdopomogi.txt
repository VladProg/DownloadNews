Міжнародні партнери надали Україні як гуманітарну допомогу понад 650 тисяч доз вакцини проти кору, обладнання, лікарські засоби та аптечки.

Про це повідомляє Міністерство охорони здоров'я, передає Укрінформ.
"Надійшло: 657 000 доз вакцин проти кору, паротиту і краснухи (КПК) та розчинники, 8 коробок обладнання, 33 палети лікарських засобів, 7 палет аптечок", - йдеться у повідомленні.
Зазначається, що минулого тижня гуманітарну допомогу надали Дитячий фонд ООН (ЮНІСЕФ), Національний комітет Червоного Хреста України, британська фармацевтична компанія Amaxa, міжнародна компанія «Сона-Фарм» та благодійна організація «Всеукраїнська мережа людей, які живуть з ВІЛ/СНІД».
Як повідомлялося, тижнем раніше Україна отримала від міжнародних партнерів 64 одиниці генераторів та комплектувальних запчастин, 29 палет обладнання, лікарські засоби та 5 тис. доз вакцини КПК.
Фото: ЮНІСЕФ