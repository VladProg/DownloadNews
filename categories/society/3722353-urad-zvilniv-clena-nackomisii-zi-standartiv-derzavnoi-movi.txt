Кабінет Міністрів ухвалив рішення про звільнення Олени Коляденко з посади члена Національної комісії зі стандартів державної мови.

Про це повідомляє Укрінформ із посиланням на Телеграм-канал "Уряд online".
«На своєму засіданні 13 червня Кабінет Міністрів України ухвалив розпорядження про звільнення Олени Олександрівни Коляденко з посади члена Національної комісії зі стандартів державної мови», - йдеться у повідомленні.
Крім того, урядовці погодили призначення Геннадія Тімченка на посаду заступника голови Запорізької обласної державної адміністрації.
У червні 2022 року розпорядженням Кабінету Міністрів Олена Коляденко була призначена членом Національної комісії зі стандартів державної мови строком на шість років.
Як повідомлялося, досі до складу Національної комісії зі стандартів державної мови входило 8 чоловік. Комісію очолює Володимир Моргунов.