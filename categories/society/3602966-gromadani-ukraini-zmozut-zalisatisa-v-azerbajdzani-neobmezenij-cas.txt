Громадяни України, які прибули до Азербайджану, матимуть змогу залишатися в країні необмежений час.

Про це повідомив керівник Головного управління міграційного контролю Державної міграційної служби Руфат Ібрагімов, передає Укрінформ з посиланням на АРА.
За його словами, згідно з законом, громадяни України можуть перебувати в Азербайджані 90 днів.
«Як і раніше термін перебування становить 90 днів. Однак з огляду на ситуацію, після закінчення терміну видворення не застосовується. Тобто громадяни України після 90 днів можуть залишатися в нашій країні», - сказав Ібрагімов.
Як повідомляв Укрінформ, віцепрем'єр-міністр - міністр з питань реінтеграції тимчасово окупованих територій Ірина Верещук просить українців, які зараз перебувають за кордоном, не повертатися додому на зиму, оскільки вона може бути складною через терористичні атаки росії.