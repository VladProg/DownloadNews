Президент України Володимир Зеленський призначив Дмитра Кухнюка головою Національної служби посередництва і примирення.

Як передає Укрінформ, відповідний указ №642/2022 оприлюднений на сайті глави держави.
“Призначити Кухнюка Дмитра Володимировича на посаду голови Національної служби посередництва і примирення”, - ідеться в повідомленні.
Водночас указом №641/2022 Президент звільнив Олександра Окіса з посади голови Національної служби посередництва і примирення.
Як повідомлялося, Національна служба посередництва і примирення є постійно діючим державним органом, створеним Президентом України для сприяння врегулюванню колективних трудових спорів (конфліктів).