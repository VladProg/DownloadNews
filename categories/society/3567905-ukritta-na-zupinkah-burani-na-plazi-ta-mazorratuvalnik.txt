Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: В’ячеслав Мадієвський

Укриття для пасажирів громадського транспорту поблизу однієї із зупинок, Харків, 8 вересня 2022 року.

Фото: Ніна Ляшонок

Жінки фарбують стіни мобільного укриття, куди містяни можуть сховатися під час російських ракетних обстрілів, Одеса, 8 вересня 2022 року.

Фото: В’ячеслав Мадієвський

Рятувальники ДСНС демонтують аварійні споруди в центрі міста, пошкоджені внаслідок російських ракетних обстрілів, Харків, 8 вересня 2022 року.

Фото: Дмитро Смольєнко

Діра у газовій трубі, що утворилася внаслідок російського обстрілу із реактивних систем залпового вогню. Загинуло троє цивільних, які отримували гуманітарну допомогу в одному з дворів. Село Мала Токмачка, Пологівський район, Запорізька область, 7 вересня 2022 року.

Фото: Дмитро Смольєнко

Зруйнований міст на в'їзді до села Комар, Донецька область, 30 серпня 2022 року.

Фото: В’ячеслав Мадієвський

Співробітники Служби порятунку працюють на місці влучання ракети російських загарбників біля будівлі школи, Харків, 3 вересня 2022 року.

Фото: Микола М’якшиков

Житловий будинок, пошкоджений внаслідок ракетного обстрілу російськими військами, під час ремонтних робіт, Дніпро, 7 вересня 2022 року.

Фото: Євген Котенко

Капелан під час церемонії прощання із загиблим на російсько-українській війні військовослужбовцем Максимом Нещерецьким, Київ, 7 вересня 2022 року.

Фото: Володимир Тарасов

Військовослужбовці тримають портрет та нагороди у межах церемонії прощання з загиблим під час виконання бойового завдання на війні з російськими загарбниками спецпризначенцем, снайпером-розвідником з найбільшою кількістю вдало виконаних завдань з позивним "Тенгрі", Київ, 3 вересня 2022 року.

Фото: Руслан Канюка

Учасники вшанування пам’яті українських захисників, полеглих від теракту в колонії у селищі Оленівка Донецької області, тримають банер на Софійській площі, Київ, 6 вересня 2022 року.

Фото: Дмитро Смольєнко

Відвідувачі виставки-продажу на підтримку полонених захисників Азовсталі, Запоріжжя, 4 вересня 2022 року.

Фото: Володимир Тарасов

Пожежник насичує водою ґрунт-торфовище під час ліквідації осередків горіння поблизу села Соснівка, Вишгородський район, Київська область, 6 вересня 2022 року.

Фото: Альона Николаєвич

Дружина Президента Республіки Польща Агата Корнгаузер-Дуда відвідує клініку дитячої онкології та трансплантації кісткового мозку у Західноукраїнському спеціалізованому дитячому медичному центрі, Львів, 5 вересня 2022 року.

Фото: Дмитро Смольєнко

Кухар накладає м'ясо у півлітрові банки під час виготовлення м'ясних консервів для військових і переселенців, Запоріжжя, 8 вересня 2022 року.

Фото: Альона Николаєвич

Собака під час встановлення національного рекорду України з плетіння маскувальної сітки, Львів, 4 вересня 2022 року.

Фото: Ніна Ляшонок

Співробітниця ДСНС тримає на руках собаку-рятувальника Мажора на території Центру спортивної кінології Rex.zone, Одеса, 7 вересня 2022 року.

Фото: Юлій Зозуля

В Одесі прибережна зона заросла бур’янами через заборону відпочивальникам відвідувати міські пляжі, 3 вересня 2022 року.

Фото: Альберт Кошелев

Люди відпочивають на пляжі, Запоріжжя, 1 вересня 2022 року.

Фото: Микола М’якшиков

"Лікарська валіза Івана Лєшко-Попеля" – 13-а мініскульптура, відкрита у межах проєкту "Відчуй Дніпро" на стіні будівлі Дніпровського медичного університету, Дніпро, 8 вересня 2022 року.

Фото: Геннадій Мінченко

Експонати виставки "Літопис планети", присвяченої Трипільській культурі, що відкрилася в межах експозиційного простору "Нескорена нація", на території НК "Експоцентр України", Київ, 7 вересня 2022 року.

Фото: Микола М’якшиков

Інсталяція "Карта України", представлена під час виставки картин "Чарівні барви Дніпра" до Дня міста, Дніпро, 8 вересня 2022 року.

Фото: Геннадій Мінченко

Актори під час музично-драматичної вистави "Розстріляне відродження" з нагоди відкриття 41-го театрального сезону в Київському муніципальному академічному театрі опери і балету для дітей та юнацтва, Київ, 8 вересня 2022 року.

Фото: Володимир Тарасов

Учасники відкриття виставки з фондової колекції Національного музею народної архітектури та побуту України "Кохайтеся, чорнобриві..." проводять традиційний український весільний обряд у галереї "Хлібня" Національного заповідника "Софія Київська", Київ, 8 вересня 2022 року.

Фото: Дмитро Смольєнко

Фермер з селища Велика Новосілка (Донецька область), будинок якого знищили російські загарбники, Микола Іванович, який разом зі своєю дружиною безкоштовно віддає українським військовим молоко та молочну продукцію, тримає корову, село Комар, Донецька область, 30 серпня 2022 року.

Фото: Юрій Рильчук

Сир дозріває у сховищі сироварні "Далекі гори", село Снідавка, Івано-Франківська область, 6 вересня 2022 року.

Фото: Сергій Гудак

Зібраний урожай винограду, село Мідяниця, Берегівський район, Закарпатська область, 5 вересня 2022 року.