У застосунку Helsi тепер можна переглядати, чи потрібен рецепт для препарату в аптеці.

Як передає Укрінформ, про це Helsi.me повідомляє у Телеграмі.
«Тепер в застосунку Helsi ви можете перевірити, чи потрібен рецепт для ліків, які ви замовляєте в аптеці. Якщо ліки є рецептурними, при пошуку ви побачите інформацію про те, що вони відпускаються за рецептом», - ідеться у повідомленні.
Для того, щоб користуватися новою функцією, потрібно оновити застосунок Helsi.
Як повідомляв Укрінформ, з квітня 2023 року Міністерство охорони здоров'я запровадило електронний рецепт на всі рецептурні ліки. Електронний рецепт поширюється на всі готові лікарські засоби, включені до Державного реєстру лікарських засобів які підлягають продажу за рецептом лікаря.
Фото: bez-tabu.com.ua