Служби Міністерства внутрішніх справ Латвії передадуть Національній поліції України поліції 12 дронів.

Про це повідомляє Delfi, передає Укрінформ.
Міністр внутрішніх справ України Ігор Клименко обговорив з латвійським колегою Ріхардсом Козловскісом допомогу нашій країні. Окрім того, йшлося про досвід роботи органів внутрішніх справ України за умов війни.
«Щоб продовжувати надавати необхідну підтримку Україні, МВС Латвії, Державна поліція, Державна прикордонна служба та Державна пожежно-рятувальна служба (ДПРС) підтримують постійні контакти з українськими держустановами», - йдеться у повідомленні.
Козловскіс підтвердив, що служби МВС Латвії безкоштовно передадуть Нацполіції України 12 безпілотних літальних апаратів. Доставку дронів в Україну організує ДПРС.
Зустріч двох міністрів відбулася у Литві, де зібралися глави МВС та керівники прикордонних служб країн Балтії, Норвегії, Польщі, Фінляндії та України, щоб обговорити безпекову ситуацію в регіоні, а також спільні дії.
Як повідомляв Укрінформ, латвійська Служба невідкладної медичної допомоги за підтримки уряду передала Україні зі свого автопарку 61 автомобіль «швидкої».
Фото ілюстративне