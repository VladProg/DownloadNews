У Київському центрі журналістської солідарності відбулося підписання меморандуму про співпрацю між благодійним фондом Help for Ukraine та Національною спілкою журналістів України, який передбачає забезпечення представників ЗМІ турнікетами та інші медичними засобами.

Про це повідомляє пресслужба Help for Ukraine, передає Укрінформ.
Зазначається, що в рамках меморандуму благодійний фонд передав НСЖУ першу партію турнікетів, а голова Спілки Сергій Томіленко відразу вручив їх колегам-журналістам, які вже найближчими днями поїдуть до прифронтових зон висвітлювати наступ ЗСУ.

«Турнікети – тільки початок. Від перших днів війни всі прекрасно розуміють, що журналісти – важливі. Розуміють це і наші постійні німецькі партнери – Оксана Улан із фундації Medical e.V., що постійно постачають нам турнікети», - сказав президент Фонду Степан Асланян.

За даними пресслужби, у ході зустрічі сторони також обговорили напрямки діяльності, існуючі проблеми сьогодення та перспективи, подальшу комунікацію для плідної співпраці.
Як повідомлялося, фонд Help for Ukraine доставив для релокованого у місто Сарни на Рівненщині Луганського обласного клінічного онкодиспансеру обладнання для створення нового відділення.
Фото: НСЖУ