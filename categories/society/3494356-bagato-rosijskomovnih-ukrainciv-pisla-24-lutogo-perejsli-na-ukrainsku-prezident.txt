Багато українців, які до повномасштабного вторгнення російських військ розмовляли російською, після 24 лютого перейшли на українську.

Про це сказав Президент Володимир Зеленський в інтерв’ю нідерландському виданню Nieuwsuur, повідомляє Укрінформ.
«Після вторгнення багато з нас, багато українців, особливо російськомовних, тому що знищення міст відбулося там, де більшість людей була російськомовною… І це правда, що багато людей перейшли на українську мову саме тому, що є ненависть до того, що зробили російські війська, а це і до всього, що з ними пов’язано. Але все одно заборони будь-якої мови, включно з російською, в нашій державі немає», - зазначив Президент.
Зеленський підкреслив, що в Україні будь-хто може розмовляти тією мовою, якою хоче.
24 лютого росія розпочала повномасштабне вторгнення в Україну. Війська рф проводять масовані бомбардування та обстріли українських міст і сіл, розв’язали масовий терор проти цивільного населення на тимчасово захоплених територіях.
Фото: NIEUWSUUR