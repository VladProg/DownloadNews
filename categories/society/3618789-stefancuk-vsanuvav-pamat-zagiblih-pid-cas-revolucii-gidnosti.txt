Голова Верховної Ради Руслан Стефанчук вшанував пам‘ять загиблих під час Революції Гідності.

Він оприлюднив у Фейсбуці фотографії з церемонії покладання квітів до хреста на Алеї Героїв Небесної Сотні в Києві, повідомляє Укрінформ.
"Свобода та Гідність – наші фундаментальні цінності! Цінності, за які ми, українці, боролися і будемо боротися! Відстоювали і будемо відстоювати! Захищали і будемо захищати! Пам'ятали і будемо пам’ятати тих, хто віддав своє життя у боротьбі за наші Свободу та Гідність!", – зазначив голова ВР.






В Україні 21 листопада відзначається День Гідності та Свободи. Його встановлено згідно з Указом президента від 13 листопада 2014 року на честь початку цього дня двох знаменних подій у новітній українській історії - Помаранчевої революції 2004 року та Революції Гідності 2013 року.