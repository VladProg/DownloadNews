У ніч проти 29 жовтня українці перейдуть на зимовий час, перевівши о 4-й годині ранку стрілки годинника на одну годину назад.

Про це повідомляє Укрінформ.
Таким чином, ця доба автоматично збільшиться на годину.
Переведення годинників в Україні на зимовий і літній час здійснюється майже чотири десятиліття - в останню неділю жовтня і в останню неділю березня.
Переведення годинників в Україні регламентується постановою Кабміну від 13 травня 1996 року №509 «Про порядок обчислення часу на території України».
Літній і зимовий порядок обчислення часу вперше був запроваджений у Великій Британії в 1908 році для економії та раціональнішого розподілу електроенергії впродовж доби.
Як повідомляв Укрінформ, Верховна Рада у березні 2021 року відправила на доопрацювання в комітет законопроєкт №4201 «Про обчислення часу в Україні», який пропонує скасувати сезонні переведення годинників і, таким чином, залишити в Україні зимовий час.