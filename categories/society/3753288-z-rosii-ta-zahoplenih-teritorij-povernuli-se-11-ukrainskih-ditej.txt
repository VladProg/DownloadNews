Ще 11 українських дітей вдалося повернути з Росії і тимчасово захоплених територій.

Як передає Укрінформ, про це у Фейсбуці повідомила благодійна організація Save Ukraine та опублікувала відповідне відео.

"Іще 11 українських дітей вдалося забрати з росії та тимчасово окупованих територій. Тому радо ділимося з вами цією приємною новиною", - ідеться в повідомленні.
На сьогодні це вже 161 дитина, яку вдалося повернути команді Save Ukraine. "Дякуємо кожному, хто підтримує нас у цій складній, але такій надважливій справі", підкреслили в організації.
Як повідомляв Укрінформ, офіс уповноваженого Верховної Ради з прав людини отримав від благодійного фонду Orphans Feeding Foundation автобуси для повернення депортованих Росією дітей.