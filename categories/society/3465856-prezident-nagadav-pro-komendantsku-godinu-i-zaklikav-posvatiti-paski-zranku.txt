Володимир Зеленський нагадав українцям, що вночі діє комендантська година, тож іти святити паски можна тільки вранці.

Про це Зеленський сказав у відеозверненні, передає Укрінформ.
«Цієї ночі діятиме комендантська година. Прошу вас дотриматися цього правила. Це важливо з погляду безпеки. Але вже з п’ятої ранку зможете завітати до храмів у своїх містах, містечках, громадах. Там, де можливо провести службу. Прошу – тільки зранку», - зазначив Президент.
Він подякував українським захисникам, які дають нам безпеку і цієї ночі перед Великоднем, і завжди, обороняють державу та виборюють для українців свободу.
24 квітня християни східного обряду відзначають найвеличніше свято – Світле Христове Воскресіння, або Великдень.
Українська влада неодноразово попереджала про імовірні провокації у цей день з боку російських військ.