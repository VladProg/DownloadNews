Рятувальники отримали 10 автотранспортних майстерень, для ремонту техніки, яка використовується у розмінуванні.

Як передає Укрінформ, про це Державна служба з надзвичайних ситуацій повідомляє у Фейсбуці.
Авто для ДСНС передала Всеукраїнська аграрна рада та його високість Принц Людвіг Баварський.

«Ми дякуємо за технічну підтримку для наших підрозділів і за можливість надалі оперативно виконувати всі поставлені перед ДСНС завдання. Завдяки цим пересувним автотранспортним майстерням ми обслуговуватимемо техніку ще швидше та продуктивніше»,- зазначив тимчасово виконуючий обов’язки Голови ДСНС України Володимир Демчук.
Автомайстерні обладнані найнеобхіднішими інструментами для того, щоб оперативно ремонтувати техніку рятувальників, яка щодня виконує завдання з гуманітарного розмінування, порятунку людей під час різних надзвичайних ситуацій.
Вже сьогодні авто відправляються у Сумську, Харківську, Донецьку, Запорізьку та Херсонські області.
Як повідомляв Укрінформ, Велика Британія надала Україні понад 1500 комплектів обладнання для розмінування та знешкодження вибухонебезпечних предметів.
Фото: ДСНС