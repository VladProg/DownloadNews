Акціонерне товариство "Укрзалізниця" тимчасово призупиняє продаж електронних квитків та роботу сервісів підтримки.

Як передає Укрінформ, про це УЗ повідомляє в Телеграмі.
"Через невідкладні технічні роботи тимчасово призупинено продаж електронних квитків на поїзди Укрзалізниці, а також роботу сервісів онлайн-підтримки та гарячої лінії", - ідеться в повідомленні.
"Скоро все відновимо", - додали в УЗ.
Як повідомляв Укрінформ, АТ “Укрзалізниця” оприлюднило розклад додаткових евакуаційних рейсів на суботу, 30 квітня.