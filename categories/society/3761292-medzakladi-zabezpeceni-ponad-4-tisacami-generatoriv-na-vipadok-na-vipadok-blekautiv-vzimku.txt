Медзаклади України забезпечені понад 4 тис. генераторів на випадок відключення світла взимку.

Про це повідомляє Міністерство охорони здоров’я, передає Укрінформ.
"Для постійної роботи українські медзаклади мають 4 095 генераторів. Надходження генераторів за координації МОЗ триватиме й надалі", - йдеться у повідомленні.
У МОЗ зазначили, що обладнання здатне забезпечити безперебійне енергопостачання, аби медзаклади могли функціонувати навіть в умовах відключень електроенергії. У разі надзвичайної ситуації завдяки автономним джерелам живлення у лікарнях безперебійно працюватимуть відділення інтенсивної терапії, операційні та критично важливе обладнання, що дозволить рятувати життя пацієнтів.
У МОЗ подякували міжнародним партнерам України за допомогу у забезпеченні лікарень необхідним устаткуванням для безперебійної роботи.
Як повідомляв Укрінформ, ДП "Медичні закупівлі України" на замовлення МОЗ придбало 656 генераторів на суму понад 132,6 млн грн.
Фото ілюстративне