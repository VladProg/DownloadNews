Серед безвісти зниклих цивільних 90% потім знаходять живими.

Про це розповів Уповноважений з питань осіб, зниклих безвісти за особливих обставин Олег Котенко на брифінгу в Медіацентрі Україна — Укрінформ.
"Дев'яносто відсотків таких випадків. Зазвичай, такі цивільні особи були депортовані, а пізніше виходили на зв'язок. Ми знаходили їх або за кордоном в Європі, або в Росії. Дуже великий відсоток того, що ми розшукуємо людину і думаємо, що вона загинула, а насправді вона була живою. Це стосується саме цивільних. Там дуже високий відсоток знаходимо", - сказав Котенко.
Як повідомлялося, з січня 2023 року в Україні запровадили новий інструмент пошуку осіб, зниклих безвісти за особливих обставин. Громадяни України можуть звертатися до Уповноваженого щодо отримання або перевірки необхідних даних про зниклих безвісти осіб, які можуть перебувати на території РФ або на тимчасово окупованих територіях України.