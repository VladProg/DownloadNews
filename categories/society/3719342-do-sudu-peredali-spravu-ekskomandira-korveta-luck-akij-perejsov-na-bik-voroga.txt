ДБР завершило досудове розслідування та скерувало до суду обвинувальний акт стосовно колишнього командира корвета “Луцьк”, який перейшов на бік російських загарбників.

Як передає Укрінформ, про це повідомляє ДБР.
Працівники ДБР завершили досудове розслідування стосовно колишнього командира протичовнового корвета “Луцьк”, який у 2014 році після захоплення Росією Автономної Республіки Крим перейшов на службу до загарбників.
Обвинувальний акт передали до суду.

Зазначається, що капітан ІІІ рангу після захоплення збройними формуваннями РФ його частини в Севастополі добровільно присягнув на вірність агресору.
Нині зрадник командує кораблем “Суздалець” (так росіяни перейменували “Луцьк”) і бере активну участь у збройній агресії проти України.
Колишній військовий обвинувачується у державній зраді (ч. 1 ст. 111 Кримінального кодексу). Йому очікує покарання у вигляді позбавлення волі до 15 років.
Як повідомляв Укрінформ, Служба безпеки України задокументувала злочинну діяльність колишнього працівника міліції, який зрадив присягу та працює так званим "начальником поліції ЛНР".