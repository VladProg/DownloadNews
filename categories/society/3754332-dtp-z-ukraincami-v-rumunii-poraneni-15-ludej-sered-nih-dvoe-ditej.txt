У понеділок ввечері в румунському місті Неводарі автобус з українцями потрапив у ДТП. Постраждали 15 осіб, зокрема двоє дітей.

Як передає Укрінформ, про це повідомляє Global Happenings.
"У Румунії ввечері понеділка, 28 серпня, потрапив в аварію рейсовий автобус Констанца – Одеса. У салоні перебувало 40 осіб", - йдеться у повідомленні.
Відомо, що внаслідок ДТП постраждали 15 осіб, зокрема двоє дітей.
Як зазначається, ДТП сталася близько 21:00 в місті Неводарі. За інформацією журналістів, транспортний засіб зачепив обмежувач висоти.
Зазначається, що в автобусі перебували лише громадяни України.
Як повідомляв Укрінформ, внаслідок ДТП шестеро пасажирів були доставлені до лікарні з травмами голови, верхніх та нижніх кінцівок. Решта постраждалих отримали медичну допомогу на місці, та відмовились від шпиталізації.
Фото: digi24.ro