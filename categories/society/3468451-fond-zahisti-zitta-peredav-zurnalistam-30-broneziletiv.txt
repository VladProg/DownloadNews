Запорізький благодійний фонд «Захисти життя» передав 30 бронежилетів та 60 турнікетів для журналістів, які висвітлюють події в небезпечних місцях.

У редакції «Вечірнього Києва» відбулася передача бронежилетів та турнікетів, повідомляє кореспондент Укрінформу.
«Ми виготовляємо бронежилети класу захисту 4+ та безкоштовно передаємо їх Збройним силам України. Безумовно і журналісти для всіх нас дуже важливі, адже завдяки вам світ дізнався про Бучу, Маріуполь, інші події війни. Ви працюєте у небезпечних місцях і тому на звернення Національної спілки журналістів України ми передаємо сертифіковані бронежилети та турнікети», - сказав директор БФ «Захисти життя» Денис Кульчицький.






Фонд «Захисти життя» передав журналістам 30 бронежилетів/Фото: Vitaliy Golod






















Член правління НСЖУ Євген Лопушинський подякував представникам благодійного фонду і сьогодні ж передав отримані комплекти 14 журналістам за заявками їхніх ЗМІ.
Як повідомлялося, 24 лютого розпочалося повномасштабне вторгнення російських військ в Україну, вони обстрілюють і руйнують ключові об'єкти інфраструктури, проводять масовані обстріли житлових районів українських міст і сіл з використанням артилерії, реактивних систем залпового вогню та балістичних ракет.