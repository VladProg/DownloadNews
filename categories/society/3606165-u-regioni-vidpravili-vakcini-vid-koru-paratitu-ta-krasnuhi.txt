До 4 листопада українські регіони отримають майже 200 000 доз вакцин від кору, паротиту та краснухи.

Про це у Фейсбуці повідомило Міністерство охорони здоров'я, передає Укрінформ.
"До 4 листопада 23 українські регіони отримають 196 000 вакцини від кору, паротиту та краснухи. Разом із вакциною КПК до регіонів також поїхали вакцини від дифтерії та правця АДП(м) та вакцина Comirnaty проти коронавірусу. Фактично кожна область отримає одразу три вакцини", - йдеться у повідомленні.
У міністерстві наголошують що 9 із 10 невакцинованих від кору людей та які мають контакт із хворим будуть заражені.
Також у МОЗ нагадали, що згідно з Національним календарем в Україні, у 12 місяців проводять перше щеплення від кору, а в 6 років – планову ревакцинацію. Ці дві дози вакцини забезпечують захист організму дитини від кору.
Як повідомлялося, минулого епідемічного сезону на грип та ГРВІ, включно з COVID-19, перехворіли майже 6 млн українців, при цьому найкращою профілактикою грипу залишається щорічна вакцинація.
Фото: ЮНІСЕФ