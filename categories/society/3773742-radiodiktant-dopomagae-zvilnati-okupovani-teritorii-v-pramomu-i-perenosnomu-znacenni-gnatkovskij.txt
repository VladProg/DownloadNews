В день української писемності та мови, 27 жовтня, Україна вчергове писатиме Радіодиктант національної єдності. Авторкою тексту цьогоріч буде письменниця Катерина Калитко, а читатиме його Олексій Гнатковський.

Про це передає Укрінформ із посиланням на Українського Радіо.
В ефірі мовника Гнатковський сказав, що, на його думку, сьогодні радіодиктант національної єдності виходить за рамки просто диктанту, за рамки розуміння важливості української мови.
«Це буквально ті речі, які нас об’єднують, повертають нас до себе і нагадують про важливість нас самих для нас самих» - наголосив він.
Разом з тим Гнатковський нагадав, що повномасштабна війна йде, не тільки на лінії фронту, на території окупованих областей.
«Щобільше, війна зараз триває і в наших головах. Ми переходимо з наративів, які нам насаджували впродовж 70 років радянської окупації, 300 років московської окупації і ці речі нам в головах «випалювали». Знищували, демонізували все наше святе, всіх наших героїв, а натомість насаджували чуже. І радіодиктант національної єдності, як на мене, — це той засіб, інструмент, який допомагає звільняти наші окуповані території в прямому і в переносному розумінні», - сказав він.
Як повідомляв Укрінформ, традиційний Радіодиктант національної єдності відбудеться в День української писемності та мови, який вперше відзначатиметься 27 жовтня.