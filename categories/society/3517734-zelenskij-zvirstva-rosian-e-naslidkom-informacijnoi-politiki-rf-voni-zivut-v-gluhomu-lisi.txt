Всі ті звірства, які вчиняють російські загарбники на території України, є наслідком інформаційної політики керівництва рф.

Про це Президент Володимир Зеленський сказав в інтерв'ю американському телеканалу NBC, передає Укрінформ.
"Всі ці люди не є вільними, вони не обирають, що дивитись, що читати, чим займатись. Вони живуть в інформаційному лісі, в глухому, темному, інформаційному лісі. І вони навіть не розуміють, як розивається цивілізація. Їм щоденно роказують, що вони сверхнація, те саме, що і було у нацистів... І ця інформаційна політика завжди йде від керівництва. Керівники зробили з них тих людей, які спроможні на страшні кроки", - сказав Президент.
За його словами, це відбувається в тих суспільствах, де людям чогось не дають, і так вони "перевтілюються в звірів". "У них забрали свободу, права вибору, демократію. У них няких цих цінностей немає. Вони не розуміють, що таке ціна людського життя", - підкреслив Зеленський.
24 лютого російська федерація розпочала новий етап війни проти України – повномасштабне вторгнення. російські загарбники обстрілюють та бомбардують міста й села України, катують і вбивають мирне населення. Сили оборони України чинять запеклий опір російським загарбникам.