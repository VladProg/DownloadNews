Прем’єр-міністр Денис Шмигаль переконаний, що історія України має бути серед обов’язкових вступних іспитів.

Про це він заявив на пресконференції у Києві, повідомляє кореспондент Укрінформу.
“Я поділяю вашу думку. Ми обговорювали і продовжуємо обговорювати це з Міністерством освіти. Думаю, що матимемо ще глибокі дискусії щодо озвученої вами пропозиції. Я згоден, що це важливий момент і освітньої програми, і контролю якості освіти”, - зазначив Шмигаль, відповідаючи на запитання щодо необхідності зробити історію України обов’язковим предметом для вступників.


Як повідомляв Укрінформ,Верховна Рада 23 лютого ухвалила закон, який передбачає проведення національного мультпредметного тесту в 2023 році. Обов’язковими предметами НМТ є українська мова та математика, третій предмет здобувач освіти може вибрати самостійно.