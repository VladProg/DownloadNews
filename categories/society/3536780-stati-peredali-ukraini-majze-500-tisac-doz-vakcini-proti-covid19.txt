Сполучені Штати у партнерстві з COVAX передали Україні майже 500 тисяч доз вакцини проти COVID-19.

Про це повідомило посольство США в Україні у Фейсбуці, передає Укрінформ.
«Сьогодні Сполучені Штати передали Україні майже 500 000 доз вакцини проти COVID-19 у партнерстві з COVAX. Ми пишаємося нашою підтримкою народу України в його боротьбі з COVID-19. Сполучені Штати підтримують Україну, і цей вантаж продемонстрував, що ми непохитні у своїй відданості підтримці народу України в умовах глобальної пандемії COVID-19 в той час, як росія веде свою неспровоковану війну, поглиблюючи цю та інші кризи в галузі охорони здоров’я та безпеки», - зазначило посольство.
Як повідомляв Укрінформ, в Україні дозволили введення другої бустерної дози вакцини проти COVID-19 усім людям віком від 60 років, а також віком 18-59 років із хворобами, які підвищують ризик важкого перебігу захворювання. Для другої бустерної дози рекомендоване застосування мРНК-вакцини.