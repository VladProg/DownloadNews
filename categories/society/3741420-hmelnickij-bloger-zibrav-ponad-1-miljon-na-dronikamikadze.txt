Хмельницький блогер Андрій Попик під час 12-годинного стріму зібрав понад 1 млн грн на 100 дронів-камікадзе для ЗСУ.

Як передає Укрінформ, про це блогер повідомив у Фейсбуці.
«Ми це зробили! 1 000 000+ гривень за 12 годин стріму на мій день народження – збір на 100 дронів-камікадзе для БФ «Волонтери Поділля», - написав Попик.
Благодійний фонд «Волонтери Поділля» разом із Хмельницькою міською радою оголосили загальнонародний збір на 1000 дронів-камікадзе для Збройних сил.
Як повідомляв Укрінформ, чернівецький блогер Михайло Лебіга під час стріму на платформі Twitch зібрав понад вісім мільйонів гривень на безпілотники "Сич" для розвідки.
Фото: Фейсбук Andriy Popyk