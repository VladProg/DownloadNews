Для вступників, які не могли зареєструватися для участі в національному мультипредметному тестуванні в основний і додатковий періоди, відкрито таку можливість до 15 серпня.

Про це написав міністр освіти і науки Сергій Шкарлет у Телеграмі, передає Укрінформ.
«Для вступників, які не мали можливості зареєструватися для участі в тестуванні в основний і додатковий періоди, відкрито таку можливість - до 15 серпня 2022 року. Для цього потрібно створити реєстраційну картку, а потім сформувати та надіслати до регіонального центру оцінювання якості освіти необхідний комплект документів», - нагадав міністр.
Він зазначив, що з 24 серпня учасники спеціальної сесії Національного мультипредметного тесту зможуть дізнатися свої дані для входу на Інформаційну сторінку.
Вибрати населений пункт для тестування можна буде з 25 до 30 серпня, а остаточно визначитися з вибором населеного пункту - з 5 до 7 вересня.
До 10 вересня учасники отримають запрошення з датою та місцем складання НМТ.
Тестування відбуватимуться з 12 до 16 вересня, нагадав Шкарлет.
Як повідомлялося, 12 серпня розпочалася реєстрація для участі у спеціальній сесії НМТ.