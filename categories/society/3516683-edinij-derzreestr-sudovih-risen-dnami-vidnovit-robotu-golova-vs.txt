Робота Єдиного державного реєстру судових рішень має відновитися найближчими днями.

Про це голова Верховного суду Всеволод Князєв повідомив у інтерв’ю Укрінформу.
За словами Князєва, питання полягає в тому, щоб технічно унеможливити доступ до Єдиного державного реєстру судових рішень з окупованих територій, з території росії, в тому числі із застосуванням хакерських атак, таким чином, щоб ЄДРСР працював тільки на території України.
“За моєю інформацією, Державна судова адміністрація мене повідомила, це питання вже майже вирішено. Я думаю, що найближчими днями робота Єдиного державного реєстру судових рішень буде відновлена”, - сказав голова Верховного суду.
Як повідомляв Укрінформ, Державна судова адміністрація України з 20 червня 2022 року відновила у тестовому режимі загальний доступ до Єдиного державного реєстру судових рішень та роботу сервісу "Стан розгляду справ".