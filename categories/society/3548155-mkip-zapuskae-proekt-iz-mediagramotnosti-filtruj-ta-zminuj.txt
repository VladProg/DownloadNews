До Дня молоді Міністерство культури та інформаційної політики разом із національним проєктом "Фільтр" підготувало триденний інтенсив «Фільтруй та змінюй: курс з розвитку критичного мислення».

Про це повідомляє пресслужба МКІП в Телеграмі, передає Укрінформ.
Відомство інформує, що під час курсу, який триватиме протягом 12-14 серпня, учасники зможуть навчитися розпізнавати фейки та користуватися лише перевіреною інформацією, а також створювати корисний і вірусний контент. Водночас на них чекає "порція мотивації від успішних українців та українок".
МКІП інформує, що захід передбачає реєстрацію за посиланням.
«Фільтр» - національний проєкт з медіаграмотності, створений у 2021 році МКІП. Його мета - об’єднати зусилля держави, громадських організацій та медіаспільноти задля підвищення рівня медіаграмотності українців.