Папа Римський Франциск прийме Прем'єр-міністра України Дениса Шмигаля 27 квітня, напередодні апостольського візиту понтифіка до Угорщини.

Як передає Укрінформ, про це повідомляє Ansa.
За інформацією Ватикану, зустріч в Апостольському палаці запланована в четвер на 9 годину ранку.
Український Прем'єр-міністр прибуде в Італію у середу, 26 квітня, де візьме участь у двосторонній конференції з питань відновлення України і представить її підсумки разом із Прем'єр-міністром Італії Джорджо Мелоні.
Як повідомляв Укрінформ, Папа Римський Франциск вкотре закликав світ не забувати про українців, які страждають від війни.