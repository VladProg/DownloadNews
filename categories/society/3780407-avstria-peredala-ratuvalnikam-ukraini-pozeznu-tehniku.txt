Чотири спеціалізованих машини, пожежну цистерну та автодрабину отримало Головне управління ДСНС у Львівської області від уряду Австрії та громади Відня.

Про це повідомляє кореспондент Укрінформу.
«За ці 20 місяців повномасштабної війни Австрія передала дуже багато допомоги Україні. Хочу висловити свою повагу українському народу, а також всім, хто бере участь в боротьбі. Ми раді у такий спосіб допомогти врятувати якомога більше життів в Україні», – зазначив посол Австрії в Україні Арад Бенкьо на церемонії передачі пожежної техніки.

Зазначалося, що ця техніка допоможе рятувати як у Львові, так і у прифронтових територіях – її будуть використовувати саперні підрозділи ГУ ДСНС Львівщини, які працюють над розмінуванням Херсонської, Запорізької та Харківської областей.
За словами рятувальників, це вже не перша допомога, яку уряд Австрії надає ДСНС України.






Австрія передала рятувальникам України пожежну техніку / Фото: Анастасія Смольєнко, Укрінформ

















































«В перші дні повномасштабного вторгнення ми отримали від Австрії велику кількість балістичних шоломів, які фактично закрили першу потребу наших саперів. А також ще сотні пожежних автомобілів, десятки плавзасобів та спеціалізованої техніки », – зазначив заступник голови ДСНС Андрій Даник.
Як повідомляв Укрінформ, для потреб Державної служби України з надзвичайних ситуацій Австрія передала 33 бензинові генератори.