Міністерство охорони здоров'я своїм наказом дозволило робити другу бустерну дозу всім охочим, а також вакцинувати від коронавірусу дітей віком 5-11 років.

Про це повідомив заступник міністра охорони здоров’я – головний державний санітарний лікар Ігор Кузін, передає Укрінформ із посилання на пресслужбу МОЗ.
"Щоб якомога більше людей могли захистити себе від госпіталізації та смерті внаслідок COVID-19, ми дозволяємо другу дозу всім охочим, проте особливо радимо її робити людям із хронічними захворюванням та людям віком 60+", - сказав він.
Зазначається, що друга бустерна доза дозволяється всім повнолітнім з інтервалом щонайменше 4 місяці після першої. Водночас, згідно із наказом, бустер буде доступний за 5 місяців після завершення базового курсу щеплень.
При цьому відомство зауважує, що було затверджено нові схеми вакцинації, згідно з якими вакцину CoronoVac можна використовувати для бустерного щеплення після застосування інших вакцин, зокрема, Comirnaty чи Moderna. Діти віком 5-11 років зможуть отримати щеплення проти COVID-19 вакциною Comirnaty (Pfizer) за згоди батьків або опікунів. Раніше, підкреслює МОЗ, була дозволена вакцинація дітей віком від 12 років.
Міністерство інформує, що наразі в Україні доступно майже 5 млн вакцини CoronaVac, близько 400 тисяч доз вакцини Pfizer та 30 тисяч вакцини Janssen.
Як повідомлялося, за минулий тиждень виявлено майже 37 нових підтверджених випадків COVID-19. Померло 90 інфікованих, до медзакладів госпіталізовано 6273 пацієнти.