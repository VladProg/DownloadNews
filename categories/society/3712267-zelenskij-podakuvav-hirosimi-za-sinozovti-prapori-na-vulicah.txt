Президент Володимир Зеленський подякував Хіросімі (Японія) за синьо-жовті прапори на вулицях міста та японському народу - за підтримку України.

Про це він у виступі перед народом Японії в Хіросімі, який транслювався на офіційній сторінці в Фейсбуці глави держави, передає Укрінформ.
“Я дякую тобі, Хіросімо, за кожен синьо-жовтий прапор на вулицях цими днями. Коли є український прапор, це свідчення, що є віра у свободу, є віра в життя, є віра в наших людей”, - сказав Зеленський.


Також він подякував Японії та прем’єр-міністру Фуміо Кішіді.
“Дуже дякую тобі, увесь японський народе, дякую вам за всебічну підтримку”, - сказав Зеленський.
Як повідомлялося, Зеленський зараз перебуває у Японії, де триває 48-й саміт «Групи семи». Його учасники розглядають шляхи забезпечення стійкості глобальної економіки, в тому числі, за наслідками пандемії коронавірусу та російської агресії проти України.
Фото: Офіс Президента