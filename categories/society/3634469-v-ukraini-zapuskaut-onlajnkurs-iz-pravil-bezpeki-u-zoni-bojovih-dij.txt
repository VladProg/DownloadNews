На освітній онлайн-платформі «Зрозуміло!» стартує безкоштовний курс «У безпеці», який інформує про базові інструменти та правила безпеки у зоні бойових дій.

Про це у Телеграмі поінформувала пресслужба ДСНС, передає Укрінформ.
«Курс включає 13 серій, в яких ви дізнаєтеся про базові інструменти та правила безпеки у зоні бойових дій. Після перегляду епізоду потрібно пройти невеликий тест на засвоєння матеріалу, щоб відкрити доступ до наступної серії. Наприкінці курсу всі учасники отримують сертифікат», - йдеться у повідомленні.

Цей онлайн-курс було створено у межах швейцарсько-української Програми EGAP, яка реалізується Фондом Східна Європа у партнерстві з Міністерством цифрової трансформації України, проєктом «Дія.Цифрова освіта» та за співпраці з Державною службою України з надзвичайних ситуацій.
Як повідомлялося, на платформі «Дія.Цифрова освіта» стартував новий освітній серіал про протидію булінгу «Школа без цькувань» для освітян та батьків.
Фото: AA