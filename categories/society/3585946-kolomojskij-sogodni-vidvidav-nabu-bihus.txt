Бізнесмен Ігор Коломойський сьогодні відвідав Національне антикорупційне бюро України.

Про це повідомляє Bihus.Info, передає Укрінформ.
Зазначається, що 4 жовтня Коломойський приїхав кортежем із супроводом у київський офіс НАБУ.
За даними видання, Коломойський перебував у НАБУ приблизно 45 хвилин. У цей день мав відбутися його допит.
Як повідомлялося, раніше прокурори САП та детективи НАБУ оголосили підозри щодо фінансових махінацій ексглаві правління компанії “Укрнафта” та сімом топменеджерам.
Коломойський є співвласником Укрнафти.
18 вересня ЗМІ повідомляли, що детективи НАБУ провели обшук у Коломойського за місцем його проживання на курорті Буковель.
Крім того, 19 липня низка ЗМІ опублікувала інформацію про позбавлення українського громадянства Ігоря Коломойського, Вадима Рабіновича та Геннадія Корбана. Офіційно указ не публікувався. Однак у Корбана, який намагався перетнути український кордон з боку Польщі, вилучили паспорт як недійсний та на підставі цього відмовили у в'їзді.
Фото: bihus.info