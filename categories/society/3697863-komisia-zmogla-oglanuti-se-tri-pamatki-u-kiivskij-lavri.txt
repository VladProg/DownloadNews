Міністр культури та інформаційної політики України Олександр Ткаченко показав, що виявила інвентаризаційна комісія, яка здійснила здійснила огляд трьох пам’яток у Києво-Печерській лаврі.

Як передає Укрінформ, про це Ткаченко повідомив у Телеграмі.
За його словами, комісія МКІП здійснила огляд трьох пам’яток (двох національного, однієї місцевого значення). А саме - майна корпусу 37, 37-а, 38 – галерея до Ближніх печер, Дзвіниця на Ближніх печерах, Вхід до Галереї Ближніх печер.

“Двері будівель були зачинені, тому у присутності в.о. Генерального директора Національного заповідника “Києво-Печерська лавра” Остапенка М.А. та заступника Рудника О.В. за допомогою відповідних засобів технічними працівниками було забезпечено доступ комісії до вказаних приміщень”, - повідомив Ткаченко.

Вказані об'єкти є пам'ятками архітектури національного значення та місцевого, складовими пам'ятки національного значення Ансамблю Києво-Печерської лаври та складовими об'єкта Всесвітньої спадщини ЮНЕСКО.

“Стан об'єктів видно на фото. Крім того, ознак вжиття орендарем протипожежних заходів не зафіксовано”, - зауважив міністр культури.

Як повідомляв Укрінформ, Національний заповідник "Києво-Печерська Лавра" оголосив про розрив договору про оренду з Українською православною церквою московського патріархату з 29 березня 2023 року, проте тривалий час невідомі особи зачиняли приміщення Лаври зсередини та перешкоджали початку діяльності комісії з інвентаризації майна.
Фото: Ткаченко/Телеграм