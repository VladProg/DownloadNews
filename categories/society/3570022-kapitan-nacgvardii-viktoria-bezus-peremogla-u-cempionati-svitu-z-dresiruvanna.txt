Капітан Національної гвардії Вікторія Безус перемогла у Чемпіонаті світу з дресирування IGP WM FCI.

Про це інформує пресслужба Міністерства внутрішніх справ.
“Уперше за всю історію Чемпіонату світу з дресирування IGP WM FCI перемогу отримала українка. Капітан Національної гвардії Вікторія Безус зі своєю службовою собакою Блікою, які несуть службу в одній з військових частин Північного об'єднання НГУ, продемонстрували високі результати у місті Роудніце-над-Лабою у Чехії, де до 11 вересня проходив Чемпіонат”, - йдеться у повідомленні.

Як зазначається, Безус та її собака Бліка отримали високі бали у трьох розділах змагань, а в розділі “Послух” найвищий – В97. І з загальним балом 288 вибороли перемогу.