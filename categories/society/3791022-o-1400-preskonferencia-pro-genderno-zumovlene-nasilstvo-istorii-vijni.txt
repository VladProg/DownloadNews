24 листопада о 14:00 відбудеться пресконференція на тему: «Гендерно зумовлене насильство: історії постраждалих під час війни в Україні. Як допомогти в умовах війни?».

Організатори: Медіацентр Україна – Укрінформ.
Учасники:

Катерина Левченко - Урядова уповноважена з питань гендерної політики;
Галина Скіпальська - виконавча директорка Міжнародного благодійного фонду «Українська фундація громадського здоров’я», директорка Представництва HealthRight International в Україні;
Марина Легенька - віцепрезидентка ГО «Ла Страда Україна»;
Анна Дуб - головна/сімейна лікарка КП Пологівський ЦПМСД Запорізької області, керівниця Інтегрованого центру комплексної підтримки постраждалих від ГЗН та наслідків війни Brave&Safe (онлайн);
Тетяна Франчук - психологиня онлайн-платформи SafeWomenHub, який працює з випадками СНПК; психолог центру Барнахус; клієнтка Денного центру/Соціальної квартири «Право на здоров’я».

Теми до обговорення:

Актуальність проблеми гендерно зумовленого насильства (ГЗН) в Україні під час війни.
Особливості роботи з постраждалими від сексуального насильства в умовах конфлікту (СНПК).
Особливості роботи з постраждалими від насильства на прифронтових територіях.
Насильство щодо дітей: поточний стан питання в Україні та особливості роботи.

Чому це важливо?
Захід проводиться напередодні міжнародної акції «16 днів проти насильства».
Варто зазначити, що згідно зі світовими дослідженнями, 1 із 3 жінок у світі зазнає фізичного та/або сексуального насильства. 1 із 5 жінок у світі, які є біженками або переміщеними особами, зазнають сексуального насильства.
Формат заходу – офлайн (Зала 1) + онлайн-включення.
Дивіться на YouTube-каналі Укрінформу, а також YouTube-каналі Ukraine Media Center Ukrinform та на фейсбук-сторінці Ukraine Media Center Ukrinform.