У пункті пропуску "Шегині" на кордоні з Польщею здійснюється пропуск лише пішоходів.

Як передає Укрінформ, про це Державна прикордонна служба України повідомляє у Телеграмі.
Пропуск транспортних засобів призупинено у обох напрямках через несправність бази даних Митної служби.
"Ми повідомимо про відновлення пропускних операцій, а поки просимо обирати інші шляхи до Польщі", - закликали прикордонники.
Як повідомляв Укрінформ, за даними ДПСУ, в Україну минулої доби, 26 вересня, прибула понад 31 тисяча осіб, майже 29 тисяч з них – українці.