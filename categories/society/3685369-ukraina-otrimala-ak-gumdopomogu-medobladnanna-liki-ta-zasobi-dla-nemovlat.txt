Протягом минулого тижня Україна отримала як гуманітарну допомогу від міжнародних партнерів медобладнання, засоби для немовлят, інсуліни, інші препарати.

Про це повідомляє Міністерство охорони здоров'я, передає Укрінформ.
"Отримано: 285 палет babyboxes (засоби для немовлят), захисних костюмів, окулярів та обладнання; палету інсуліну; 32 палети лікарських засобів; 38 палет постільної білизни", - йдеться у повідомленні.
Минулого тижня гуманітарну допомогу Україні надали Урядове агентство стратегічних резервів Польщі, Міжнародний медичний корпус (International Medical Corps), німецька благодійна організація Action Medeor, бренд JYSK, ТОВ «Евітас».
Як повідомлялося, раніше МОЗ отримало як гуманітарну допомогу 6 автомобілів швидкої допомоги, ліки та засоби індивідуального захисту.