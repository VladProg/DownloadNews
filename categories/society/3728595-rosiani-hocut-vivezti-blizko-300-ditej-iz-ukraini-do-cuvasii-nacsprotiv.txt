Російські загарбники планують вивезти "на відпочинок" близько 300 дітей із тимчасово захопленої території Запорізької області в російську Чувашію.

Як передає Укрінформ, про це повідомляє пресслужба Центру національного спротиву.
"Близько 300 дітей мають бути вивезені до Чуваської республіки, але, як відомо, росіяни не повертають дітей після їх вивезення, прикриваючись воєнним станом в регіоні", - йдеться у повідомленні.
ЦНС нагадує, що російська сторона заблокувала виїзд до України. Таким чином, як наголошує Спротив, дітей використовують як заручників, аби змусити виїхати їхніх батьків за ними.
Як повідомлялося, наразі Офіс омбудсмана має офіційні дані щодо 365 незаконних всиновлень українських дітей у РФ.