Рух спротиву «Жовта стрічка» закликає жителів тимчасово захоплених територій розвішувати оголошення на жовтих клаптиках паперу - як знак громадського опору проти російської окупації.

Про це «Жовта стрічка» повідомляє у Телеграмі, передає Укрінформ
«Ми запускаємо нову акцію «Жовті оголошення». Усі ви бачили оголошення, які прикріпляють на стовпах, біля під'їздів та на дошках оголошень. Вони чудово підходять, щоб поширювати повідомлення для окупантів», - ідеться в повідомленні.

Як варіант пропонується використовувати білий папір, пофарбований олівцями, маркерами або фломастерами.
Крім того, вказують у «Жовтій стрічці», є можливість використати готові оголошення на ресурсі Google Drive.
Як повідомлялося, активісти руху «Жовта стрічка» заявили, що e Луганську загарбники використовують дітей як живий щит.