Військові капелани Збройних сил України під час підготовки на тренувальній базі США у Німеччині відпрацювали основи консультування та роботу з травмами.

Про це у Телеграмі повідомляє СтратКом, передає Укрінформ.
«Військові капелани ЗСУ пройшли підготовку на тренувальній базі США у Німеччині. Душпастирів навчали функцій капелана, військової етики, основ консультування, роботи з травмами, капеланського служіння у країнах НАТО. Також відбулися теоретичні й практичні відпрацювання та дебати за участю капеланів країн співдружності», - йдеться в повідомленні.



Зазначається, що українські священники поділилися з партнерами своїм досвідом роботи в умовах бойових дій та попрацювали з українськими воїнами, які проходили навчання.


Як повідомляв Укрінформ, у червні в «Софії Київській» відбувся другий від початку року випуск військових капеланів, які завершили курси підвищення кваліфікації з питань військового капеланства ЗСУ.
Фото: СтратКом ЗСУ