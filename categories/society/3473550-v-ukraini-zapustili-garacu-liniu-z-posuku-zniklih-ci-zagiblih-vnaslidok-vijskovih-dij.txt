Нацполіція запустила ще один номер «гарячої лінії» з пошуку зниклих чи загиблих внаслідок військових дій рф в Україні.

Про це Нацполіція повідомляє у Телеграмі, передає Укрінформ.
0 800 21 21 51 – за цим номером можна отримати інформацію щодо процедури розшуку рідних чи знайомих. Дзвінки безкоштовні та приймаються операторами цілодобово.
Національна поліція України нагадує, що відкрила «гарячу лінію» для родичів загиблих внаслідок військових дій рф.

Як повідомлялося, з 24 лютого триває повномасштабне російське вторгнення до України. Агресор обстрілює та руйнує ключові об'єкти інфраструктури, житлові квартали українських міст і сіл з використанням артилерії, реактивних систем залпового вогню та балістичних ракет. В Україні запроваджено військовий стан і загальну мобілізацію.