В Європі перебуває близько 4 млн українських громадян.

Про це в ефірі загальнонаціонального телемарафону "Єдині новини" сказала віцепрем'єр-міністр Ірина Верещук, передає Укрінформ.
"Близько 4 млн зі статусом шукачі тимчасового притулку з числа українських громадян знаходяться в Європі", - сказала Верещук.
Вона зауважила, що кожна з країн Європи сама визначає обсяги та терміни допомоги українцям, які рятуються від війни.
Втім, як нагадала Верещук, 13 вересня президентка Єврокомісії Урсула фон дер Ляєн повідомила про намір Єврокомісії продовжити програму тимчасового захисту для українці на 18 місяців.
За словами Верещук, найбільше українців зараз перебуває у Німеччині - 27%. Вона додала, що Німеччина планує скоротити федеральні видатки на допомогу українським біженцям, але адресна допомога буде підвищена на 12%.
Як повідомлялося, Єврокомісія запропонувала продовжити дію Директиви з тимчасового захисту, яку ЄС активував, щоб забезпечити українців, котрі рятувалися в ЄС від російської агресії, всім необхідним, включаючи притулок, роботу та соціальні послуги.
Фото: CTK Photo