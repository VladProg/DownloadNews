Українські прикордонники у межах співробітництва Агентства з питань радіаційної безпеки Королівства Норвегія та Державної прикордонної служби України отримали понад сотню генераторів та інше майно, що дозволить забезпечити безперервне функціонування системи з протидії радіаційним загрозам на державному кордоні та у прикордонні.

Як передає Укрінформ, про це повідомляє ДПСУ.
“У межах співробітництва Агентства з питань радіаційної безпеки Королівства Норвегія та Державної прикордонної служби України прикордонники продовжують отримувати цільову допомогу. Головна мета підтримки – забезпечення необхідної автономності та належної життєдіяльності”, - ідеться в повідомленні.

На даному етапі співпраці прикордонники отримали більше сотні генераторів та інше речове майно.

Зазначена допомога дозволить забезпечити безперервне функціонування системи із протидії радіаційним загрозам.
У ДПСУ зауважили, що протягом 2023 року також очікується розширення співробітництва із норвезькими колегами у сфері забезпечення радіаційної безпеки в Україні та регіоні шляхом забезпечення прикордонних підрозділів засобами індивідуального захисту, додатковими генераторами та спеціальним обладнанням у сфері моніторингу радіаційної обстановки.
Як повідомляв Укрінформ, Державне агентство відновлення та розвитку інфраструктури в 2023 році проведе модернізацію пунктів пропуску на кордоні з Польщею, Румунією, Словаччиною, Угорщиною та Молдовою.
Фото: ДПСУ