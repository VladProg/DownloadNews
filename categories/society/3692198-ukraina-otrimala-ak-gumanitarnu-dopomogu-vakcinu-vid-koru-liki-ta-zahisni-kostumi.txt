Протягом минулого тижня Україна отримала як гуманітарну допомогу вакцину від кору, 12 палет ліків, обладнання та захисні костюми.

Про це повідомляє Міністерство охорони здоров'я, передає Укрінформ.
"Через координацію Міністерства охорони здоров’я отримано: 10 палет вакцин КПК (від кору, паротиту, краснухи) та ІПВ (від поліомієліту); 12 палет лікарських засобів; 100 палет захисних костюмів, мішків та наметів, кисневих концентраторів і складників", – йдеться у повідомленні.
У МОЗ зазначили, що гуманітарна допомога надійшла від Урядового агентства стратегічних резервів Польщі, Дитячого фонду ООН (ЮНІСЕФ), фармацевтичної корпорації "Санофі", міжнародної фармацевтичної групи "Серв’є".
Як повідомлялося, раніше Україна отримала як гуманітарну допомогу медобладнання, лікарські засоби та вітаміни для вагітних.
Фото: gur.gov.ua