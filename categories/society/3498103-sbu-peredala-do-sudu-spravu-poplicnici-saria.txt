Служба безпеки України запобігла серії кібератак на сайти органів влади і передала до суду справу поплічниці проросійського блогера Анатолія Шарія, яка підтримувала агресію російської федерації.

Як передає Укрінформ, про це СБУ повідомила у Телеграмі.
Так, для протидії ворогу у кібер- та інформпросторі СБУ провела спецоперацію у Полтавській області. Співробітники СБУ знешкодили хакерське угруповання, яке працювало в інтересах спецслужб росії.
У Вінниці слідчі СБУ завершили досудове розслідування щодо поплічниці Шарія, яка підтримувала агресію рф та виправдовувала злочини ворога.
У Києві затримали російського інтернет-агента, який закликав до захоплення влади в Україні.
У Донецькій області співробітники СБУ викрили проросійського блогера, який агітував громадян допомагати агресору.

У Рівненській області за матеріалами СБУ до суду передано обвинувальний акт щодо колишньої працівниці одного зі стратегічно важливих об’єктів регіону, яка поширювала кремлівську дезінформацію.
У Черкаській області кіберфахівці СБУ блокували діяльність трьох ворожих пропагандистів.
Як повідомляв Укрінформ, 2 червня очільник Національної поліції Ігор Клименко заявив, що кіберполіція за допомогою телеграм-ботів заблокувала понад три тисячі ворожих інтернет-ресурсів, аудиторія яких становила понад 23 млн осіб.
Фото