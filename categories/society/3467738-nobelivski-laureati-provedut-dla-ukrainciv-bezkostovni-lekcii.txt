Для українських здобувачів освіти у травні проведуть безкоштовні онлайн-лекції, до яких долучилися 30 нобелівських лауреатів.

Як передає Укрінформ, про це Міністерство освіти і науки України повідомляє у Телеграмі.
“Мала академія наук у партнерстві з Посольством України в США підготували серію безоплатних лекцій для здобувачів освіти, їхніх батьків і освітян. До проєкту вже долучилися 30 нобелівських лауреатів, які проведуть онлайн-лекції для українців у травні”, - ідеться в повідомленні.

Лекції проводяться англійською мовою, проте слухачі зможуть обрати український синхронний переклад, який забезпечує Київський національний університет імені Тараса Шевченка.
Зареєструватися й ознайомитися з розкладом можна за посиланням.
Як повідомляв Укрінформ, 20 квітня дружина Президента Олена Зеленська заявила, що на сайті Міністерства освіти і науки вже зібрано понад 60 безоплатних платформ для самоосвіти, зокрема для вивчення іноземних мов, дизайну та програмування. Ознайомитися з ними можна за посиланням.