Голова Верховного Суду не видавав наказ про відрядження суддів та працівників суду з метою незаконного перетину кордону.

Про це йдеться у повідомленні ВС, передає Укрінформ.
"З метою незаконного перетину державного кордону України та виїзду за межі території України були підроблені документи, що видані начебто Верховним Судом. Повідомляємо, що голова Верховного Суду Кравченко С. І. не видавав наказ від 2 червня 2023 року № 09/0/18/23-к "Про відрядження суддів та працівників суду", – йдеться у повідомленні.
Як зазначається, правоохоронці зобов’язані застосовувати всі передбачені законом заходи для забезпечення розслідування цього факту.
Укрінформ звернувся до пресслужби ВС з проханням уточнити, про який саме інцидент йде мова, проте у суді поки не коментують ситуацію.