Українські журналісти стали лауреатами цьогорічної Пулітцерівської премії - найпрестижнішої нагороди у сфері медіа.

Таку інформацію оприлюднено на сайті Пулітцерівської премії, передає Укрінформ.

Українські фотографи Євген Малолєтка та Мстислав Чернов здобули Пулітцерівську премію за знімок із Маріуполя. Нагороду також присуджено відеопродюсерці Василисі Степаненко.
В рамках співпраці з агентством Associated Press їх відзначено «за служіння суспільству».


Congratulations to @AP, @mstyslav9, @EMaloletka, @VasilisaUKR and @lhinnant. #Pulitzer pic.twitter.com/0CnT3UI1p0
— The Pulitzer Prizes (@PulitzerPrizes) May 8, 2023


Окрім того, зазначає ҐРУНТ, премію отримала команда The New York Times за висвітлення російських звірств у Бучі. У складі команди працював український фотокореспондент Стас Козлюк.

Нагадаємо, Пу́літцерівська пре́мія - одна з найпрестижніших нагород у галузі літератури, журналістики, музики і театру в США.
З 1917 року премія вручається щорічно в перший понеділок травня опікунами Колумбійського університету в Нью-Йорку. Розмір премії - 15 тисяч доларів.