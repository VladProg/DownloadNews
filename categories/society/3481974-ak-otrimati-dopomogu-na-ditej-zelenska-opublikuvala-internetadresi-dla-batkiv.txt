Дружина президента Олена Зеленська опублікувала інтернет-адреси розділів у гіді з державних послуг, куди варто звертатися батькам для отримання допомоги від держави.

Про це вона повідомила у Телеграмі, передає Укрінформ.
«42,7 тисячі малюків народилися в Україні з початку війни. Народилися у сховищах пологових, під звуки сирен й нерідко - обстрілів», - зазначила Зеленська.
Дружина Президента нагадала, що у гіді з державних послуг у розділах «Материнство та дитинство» і «Соціальний захист» зібрані відповіді на усі питання батьків новонароджених.
Вона також опублікувала інтернет-адреси розділів, куди варто звертатися батькам для отримання допомоги від держави:
- допомога у зв’язку з вагітністю та пологами: https://cutt.ly/PHtYWV8;
- допомога при народженні дитини: https://cutt.ly/OHtYIWX;
- реєстрація дитини: https://cutt.ly/GHyaSxk;
- грошова компенсація бебі-боксу: https://cutt.ly/aHtYGSW;
- допомога на дітей одиноким матерям: https://cutt.ly/NHtYKDe;
- допомога на дітей з багатодітної сім’ї: https://cutt.ly/lHtYZ03;
- статус батьків та дітей з багатодітної сім'ї: https://cutt.ly/uHtYBye;
- допомога малозабезпеченим сім’ям: https://cutt.ly/CHtYMLl.
«Дякую Міністерству цифрової трансформації України за вичерпний і зрозумілий гід. Надзвичайно важливо, аби батьки знали: попри війну Україна піклуватиметься про них, щоб вони могли піклуватися про своїх малюків», - додала перша леді.
Як повідомлялося, в Україні станом на 11 травня внаслідок повномасштабної збройної агресії російської федерації загинули 226 дітей, 417 - зазнали поранень.