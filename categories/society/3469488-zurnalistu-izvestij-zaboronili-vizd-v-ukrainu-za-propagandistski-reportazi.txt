російському журналісту, кореспонденту пропагандистського видання «Известия», який з 2014 р. у своїх матеріалах подає викривлену інформацію про війну в Україні та дискредитує ЗСУ, заборонили в'їзд до нашої держави.

Про це повідомляє у Фейсбуці пресслужба управління СБУ у Вінницькій області, передає Укрінформ.
"За отриманими спецслужбою даними, один з російських військових журналістів, кореспондент російського пропагандистського видання «Известия» 1979р.н., приймає активну участь в антиукраїнських заходах Російської Федерації проти України. Він із 2014 року активно розповсюджує в інформаційному просторі матеріали, в яких міститься недостовірна та викривлена інформація стосовно проведення антитерористичної операції та ООС на Сході України", - йдеться у повідомленні.

Зазначають, що від початку повномасштабної військової агресії росії проти України цей журналіст готує відеорепортажі з районів ведення активних бойових дій. Їх основним наративом є звинувачення ЗСУ у військових злочинах та дискредитація діяльності представників органів української державної влади та української армії в умовах війни.
Відтак, у зв’язку з проведенням діяльності, яка шкодить національним інтересам України, за матеріалами СБУ вказаній особі було заборонено в'їзд на територію нашої держави.
Як повідомляв Укрінформ, за два місяці Служба безпеки України нейтралізувала понад 250 потужних кібератак, знешкодила десяток ботоферм і заблокувала 50 тисяч фейкових акаунтів у соціальних мережах.