Укрзалізниця відкрила продаж квитків до столиці Польщі Варшави одразу на дві дати.

Як передає Укрінформ, про це компанія повідомляє в Телеграмі.
"У зв’язку з коригуванням графіків сьогодні о 8 ранку відкривається продаж квитків до Варшави одразу на дві дати: 10 та 11 грудня", — йдеться в повідомленні.
Наголошується, що згадані квитки продаються лише онлайн — у застосунку, чат-боті та на сайті УЗ. Придбати їх можна не більше ніж чотири в одні руки.
Як зауважили в Укразалізниці, це суттєво зменшило можливості перекупщиків і дозволило підприємству дати у відкритий доступ на 25% більше квитків.
"Моніторинг зловживань продовжується, кілька десятків акаунтів з підозрілою активністю вже заблоковані", — додали в УЗ.
Як повідомляв Укрінформ, 10 листопада Укрзалізниця перевела в онлайн продаж квитків на поїзд Київ — Варшава.