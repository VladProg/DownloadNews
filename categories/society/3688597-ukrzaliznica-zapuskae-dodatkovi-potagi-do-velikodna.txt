АТ «Укрзалізниця» запроваджує курсування із Києва низки додаткових поїздів до Великодня.

Як передає Укрінформ, про це повідомляє пресслужба УЗ у Телеграмі.
"Плануємо додаткові поїзди до Великодня. Для зручних подорожей наших пасажирів запроваджуємо курсування низки додаткових поїздів на вихідні з Києва", - йдеться в повідомленні.
Зазначається, що запроваджуються додаткові рейси на вихідні з столиці:
до Одеси та зворотно поїзд №115/116 вирушить 2, 9, 15 та 17 квітня. Відправлення з Києва о 07:19, з Одеси о 10:23;
до Львова та зворотно поїзд №191/192 здійснить рейси 1, 2, 9, 15 та 17 квітня. Відправлення з Києва о 07:47, зі Львова об 11:40;
до Кривого Рогу та зворотно поїзд №175/176 вирушить 2, 9 та 15 квітня. Відправлення з Києва о 06:18, з Кривого Рогу о 11:57;
до Дніпра та зворотно поїзд №179/180 здійснить рейси 2, 9 та 15 квітня. Відправлення з Києва о 07:34, з Дніпра об 11:00;
до Ковеля та зворотно поїзд №197/198 вирушить 15 та 17 квітня. Відправлення з Києва о 06:27, з Ковеля об 11:45;
до Харкова та зворотно поїзд №163/164 здійснить рейс 2 травня. Відправлення з Києва о 08:01, з Харкова об 11:27.
Також поїзд №167/168 сполучить Львів з Одесою та навпаки 1, 2, 9, 15, 17 квітня. Відправлення зі Львова о 08:50, з Одеси о 10:14.
Як повідомлялось, із 25 березня набрали чинності зміни до Правил перевезення пасажирів, багажу, вантажобагажу та пошти залізничним транспортом України. Вони дозволяють АТ «Укрзалізниця» повернути пасажиру повну вартість квитка після відправлення потяга.