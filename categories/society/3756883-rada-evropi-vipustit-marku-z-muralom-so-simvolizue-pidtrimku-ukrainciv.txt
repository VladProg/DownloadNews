Рада Європи випускає нову офіційну марку із зображенням муралу, створеного в Парижі на підтримку українців французьким стріт-арт художником Крістіаном Гемі, відомим під псевдонімом C215.

Про це повідомляє Укрінформ з посиланням на пресслужбу Ради Європи.
“11 вересня 2023 року Пошта Франції випустить нову марку для кореспонденції, надісланої з Ради Європи, яка проілюстрована створеною в Україні роботою французького художника C215”, - повідомили в Раді Європи.
Марка надійде в попередній продаж у Раді Європи в Страсбурзі зранку 8 вересня. Того ж дня художник C215 проведе автограф-сесію в Парижі.













Посмотреть эту публикацию в Instagram






















Публикация от C215 (@christianguemy)



На марці зображено портрет дівчинки у вінку з квітів, виконаному в жовто-блакитних кольорах українського прапора. Це копія муралу, створеного художником C215 на одному з будинків в 13-му окрузі Парижа на знак підтримки українського народу та заклику проти війни.

Як повідомляв Укрінформ, французький художник Крістіан Гемі, відомий також як C215, намалював Лесю Українку в Бородянці. І поділився її віршем "Надія"у перекладі на французьку.