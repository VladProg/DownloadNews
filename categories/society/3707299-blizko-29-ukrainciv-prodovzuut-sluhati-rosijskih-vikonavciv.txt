Після початку повномасштабного вторгнення рф 29% українців продовжують слухати пісні російських виконавців.

Як передає Укрінформ, про це свідчать дані восьмої хвилі дослідження “Градус суспільства під час війни”.
Так, близько чверті респондентів (22%) слухають російський музичний контент, але значно менше, ніж раніше. А 7% опитаних слухають у тому ж обсязі.
Майже половина опитаних громадян (45%) відмовилися повністю від прослуховування російської музики, ще 20% респондентів стверджують, що не слухали її і до війни.
Опитування було проведено дослідницькою компанією Gradus Research методом самозаповнення анкети в мобільному додатку. Анкету заповнило 1000 людей.
Онлайн-панель Gradus відображає структуру населення міст з кількістю мешканців понад 50 тисяч у віці 18-60 років за статтю, віком, розміром населеного пункту та регіоном.