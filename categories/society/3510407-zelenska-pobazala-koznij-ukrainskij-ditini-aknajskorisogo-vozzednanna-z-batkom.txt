Дружина Президента України Олена Зеленська побажала кожній українській дитині якнайскорішого возз’єднання з батьком.

Як передає Укрінформ, про це Зеленська заявила у Телеграмі.
"Тисячі дітей сьогодні малюють тата. Який він сильний. Як він проганяє всіх ворогів. Як працює та всіх рятує. Як повертається неушкодженим. Як вони нарешті всі разом. Тисячі людей сьогодні чекатимуть рідного голосу у слухавці. Чи хоча б повідомлення. І зустрічі, після якої не треба буде розлучатися", - зазначила перша леді.

"Нехай саме так і буде для всіх наших дітей і татусів. З Днем батька!", - наголосила Зеленська.
Як повідомляв Укрінформ, Президент України Володимир Зеленський вважає, що бути батьком – велика відповідальність і велике щастя.
Фото: Телеграм Володимир Зеленський