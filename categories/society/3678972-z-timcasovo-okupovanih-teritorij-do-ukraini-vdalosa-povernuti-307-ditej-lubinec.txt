На підконтрольну українській державі територію вдалося повернути з тимчасово окупованих росією територій 307 дітей.

Про це у Телеграмі поінформував український омбудсман Дмитро Лубінець, передає Укрінформ.
«Наприкінці лютого в Офіс Уповноваженого з прав людини надійшло звернення щодо повернення дитини, яка перебуває на тимчасово окупованій росією території. За кілька днів за сприяння та роботі працівників Офісу Омбудсмана, Сашка зустріла бабуся. Нині хлопчик – в Україні», - розповів Лубінець.




Окремо омбудсман поінформував, що за даними Національного інформаційного бюро, нині вдалося повернути в Україну 307 українських дітей.
Як повідомлялося, у Мінреінтеграції поінформували, що додому з рф повернули ще двох неповнолітніх українців.
Основне фото: Дмитро Лубінець, ФБ