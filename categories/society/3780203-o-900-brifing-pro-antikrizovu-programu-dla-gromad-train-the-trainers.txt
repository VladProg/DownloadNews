30 жовтня о 9:00 - пресконференція на тему: «Підготовка тренерів для вирішення кризових ситуацій у громадах".

Організатори: Медіацентр Україна – Укрінформ.
Спікери: Дмитро Теперик - директор програми «Стійка Україна»; Яна Бойко - голова ГО «Школа Медіапатріотів»; Данило Васьків - координатор тренінгу з міжсекторальних кризових симуляційних навчань «Train the trainers».

Чому це цікаво?
У Києві впродовж трьох днів проходив перший експериментальний тренінг з міжсекторальних кризових навчань для майбутніх тренерів «Train the trainers». До навчання були залучені представники органів місцевого самоврядування, поліції та ДСНС, громадського сектору, бізнесу та освітнього сектору, які під керівництвом експертів з Естонії та України у формі симуляційних тренувань опановували навички кризового менеджменту. Стратегічна мета проєкту - підготовка тренерів, здатних поширювати набутий досвід серед колег у різних секторах діяльності, що сприятиме подальшому посиленню громадянської стійкості в Україні. Нині проєкт обʼєднав представників Дніпропетровської та Одеської областей, але в перспективі плануються подібні навчання й для інших регіонів.
Формат заходу – офлайн (Зала 1).
Дивіться на YouTube-каналі Укрінформу.