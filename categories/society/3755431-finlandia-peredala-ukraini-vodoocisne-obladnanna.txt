Фінляндія наприкінці серпня відправила в Україну велику партію обладнання для очищення стічних вод.

Про це повідомляє Міністерство внутрішніх справ Фінляндії, передає Укрінформ.
Як зазначається, надане обладнання забезпечить потреби України у водопостачанні, які зросли у літній період.
Крім того, Фінляндія відправила в Україну машини швидкої допомоги, пожежний автомобіль, обладнання для 3D-томографії.
Водночас у МВС анонсували надання великого пакета допомоги енергетичному сектору України, а також ІТ-обладнання та транспортних засобів.
Загалом Фінляндія відправила в Україну 261 вантажівку з гуманітарною допомогою і 60 автомобілів.
Як повідомляв Укрінформ, 25 серпня президент Фінляндії Саулі Нііністьо схвалив рішення про надання 18-го пакета військової допомоги Україні вартістю 94 млн євро. Загальна вартість фінської військової допомоги України нині оцінюється у 1,3 млрд євро.
Фото: МВС Фіняндії