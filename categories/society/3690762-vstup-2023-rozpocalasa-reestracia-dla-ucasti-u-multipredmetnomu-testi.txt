Відсьогодні розпочинається реєстрація абітурієнтів для участі в Національному мультипредметному тесті.

Про це повідомляє Український центр оцінювання якості освіти, передає Укрінформ.
"Сьогодні, 3 квітня, розпочалася реєстрація для участі в цьогорічному Національному мультипредметному тесті. Триватиме вона до 3 травня", - йдеться у повідомленні.
Зазначається, що УЦОЯО забезпечить реєстрацію на НМТ у безпаперовій формі.
Для реєстрації потенційний вступник/вступниця має за допомогою спеціального сервісу створити персональний кабінет і виконати в ньому низку дій.
Як повідомлялося, Міністерство освіти і науки України надіслало листи до своїх колег у 31 країну та отримало позитивну відповідь від 21 міністерства щодо забезпеченням умов українським учням для проходження мультипредметного тесту.