Миртрополит УПЦ МП Тульчинський і Брацлавський Іонафан, якому СБУ оголосила кілька підозр, потрапив до лікарні.

Про це повідомляє Інформаційне бюро Тульчинської єпархії УПЦ, передає Укрінформ.
«Вчора, 28 листопада 2022 року, медичне обстеження кардіологів Київської лікарні імені Амосова виявило у митрополита Тульчинського і Брацлавського Іонафана обширні зміни коронарних судин серця, небезпечні для здоров’я і життя архіпастиря. Консиліум лікарів запропонував митрополита Іонафану зробити сьогодні вранці 29 листопада 2022 операцію на відкритому серці для повної заміни уражених судин. На що він отримав згоду пацієнта», – йдеться у повідомленні.
Як повідомлялося, Служба безпеки викрила керуючого однієї з єпархій УПЦ МП на Вінниччині, який виправдовував агресію рф і розпалював міжконфесійну ворожнечу серед вірян. Слідство встановило, що навіть після початку повномасштабного вторгнення окупаційних військ рф в Україну священнослужитель підтримував політику кремля та схвалював дії рф.
Митрополит на власному інтернет-ресурсі розміщував публікації, які містять заклики до розпалювання міжконфесійної ворожнечі. Таким чином, він отримав повідомлення про підозру за ч. 2 ст. 161 Кримінального кодексу України (порушення рівноправності громадян залежно від їх расової, національної, регіональної належності, релігійних переконань, інвалідності та за іншими ознаками).
18 листопада СБУ повідомила про нові підозри митрополиту на Вінниччині, який виправдовував агресію рф: за: ч. 3 ст.436-2 (виправдовування, визнання правомірною, заперечення збройної агресії рф проти України), ч. 2 ст. 109 (розповсюдження матеріалів із закликами до насильницької зміни конституційного ладу), ч. 1 ст. 110 (розповсюдження матеріалів із закликами до зміни меж території та державного кордону України) Кримінального кодексу України.
11 жовтня СБУ провела обшуки у вінницького митрополита УПЦ МП Іонафана – в миру Анатолія Єлецьких.