Служба безпеки України викрила ще одного представника УПЦ МП, який публічно виправдовував збройну агресію російської федерації та воєнні злочини загарбників.

Як передає Укрінформ, про це СБУ повідомляє у Телеграмі.
Зловмисником виявився 48-річний послушник Почаївської Успенської лаври.
«Фігурант використовував профілі у заборонених російських соціальних мережах, через які активно поширював наративи кремлівської пропаганди», - йдеться у повідомленні.






СБУ викрила послушника Почаївської лаври, який виправдовував російську агресію/Фото: СБУ






















Крім того, зловмисник вихваляв вище військово-політичне керівництво рф і намагався дискредитувати українських захисників.
На підставі зібраних доказів слідчі СБУ повідомили фігуранту про підозру за двома статтями Кримінального кодексу України: ст. 436-2 (виправдовування, визнання правомірною, заперечення збройної агресії російської федерації проти України, глорифікація її учасників); ст. 111-1 (колабораційна діяльність).
Вирішується питання обрання йому запобіжного заходу.
Як повідомляв Укрінформ, Вінницька обласна рада припинила договори оренди нерухомого майна, земельних ділянок та заборонила будь-яке користування майном, що є спільною власністю територіальних громад області, з релігійними організаціями УПЦ МП.
Фото: СБУ