В Україні до Дня померлих від СНІДу представили портрет борця з епідемією ВІЛ/СНІДу, який створив штучний інтелект на основі унікальних фото.

Як передає Укрінформ, про це повідомляє благодійна організація “Всеукраїнська мережа людей, які живуть з ВІЛ/СНІД”.
“За тридцять три роки української незалежності СНІД забрав життя більше 50 тисяч українців. У цей же час тисячі ВІЛ-позитивних українців борються за життя. На знак їх підтримки до Дня пам’яті померлих від СНІДу був представлений унікальний портрет борця з епідемією ВІЛ/СНІДу. Особливість цього портрета в тому, що його створив штучний інтелект, розмістивши на свій високотехнологічний смак у кожній клітинці фото людей, які щодня борються і перемагають хворобу”, - йдеться в повідомленні.


В Україні щодня в середньому реєструється 33 випадки захворювання на ВІЛ та 9 на СНІД.

Як зазначається, щороку збільшувалась кількість людей, які приймали ліки, і на початок 2022-го року більше 130 000 пацієнтів із ВІЛ отримували лікування. Кількість пацієнтів, які отримували лікування, на початок цього року становила 121 189 людей.
Повномасштабна війна значно ускладнила надання допомоги щодо ВІЛ/СНІДу. Попри це, медичний центр “100% Життя” продовжує програми, мотивує людей складати тести на ВІЛ, долучатися до роботи та лікування. Завдяки їх зусиллям українці ВІЛ (на підконтрольних територіях, біженці за кордоном) забезпечені терапією.

“Штучний інтелект на основі 772 унікальних фото команди “100% Життя” згенерував узагальнений образ. Вийшов образ “Вікторія, яка перемагає епідемію СНІДу”, сумарно “намальований” близько 3-а тисячами світлин. Штучний інтелект обрав саме жіночий образ, оскільки кількість жіночих світлин була набагато більшою, аніж чоловічих – тисячі жінок працюють у медичній системі та пацієнтських організаціях України з боротьби із ВІЛ/СНІДом”, – повідомив голова Координаційної ради БО “100% Життя” Дмитро Шерембей.

Як повідомлялося, у третю неділю травня відзначають Всесвітній день померлих від СНІДу.