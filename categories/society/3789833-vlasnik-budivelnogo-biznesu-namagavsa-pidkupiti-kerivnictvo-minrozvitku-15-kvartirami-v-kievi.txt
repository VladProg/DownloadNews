Національне антикорупційне бюро і Спеціалізована антикорупційна прокуратура викрили власника приватного товариства на спробі підкупу керівництва Міністерства розвитку громад, територій та інфраструктури України.

Як передає Укрінформ, про це повідомляє у Фейсбуці.
НАБУ і САП спільно з віцепрем'єр-міністром з відновлення України – міністром розвитку громад, територій та інфраструктури України викрили власника приватного товариства на пропозиції неправомірної вигоди у вигляді нерухомості у зведених ним новобудовах загальною площею понад 5200 кв. м орієнтовною вартістю понад 170 млн грн.

«За це топпосадовець мав залишити в силі укладені з товариством угоди щодо будівництва житлового комплексу на земельній ділянці Міністерства розвитку громад, територій та інфраструктури України, а також сприяти отриманню дозвільних документів та необхідних погоджень. Аби приховати вчинення злочину, нерухомість мали оформити на довірену особу топпосадовця», - ідеться у повідомленні.
На момент викриття злочину детективи та прокурори задокументували оформлення на довірену особу 15 квартир у Києві.

Окрім власника товариства про підозру повідомили керівниці держпідприємства.
Викриттю протиправних дій підозрюваних сприяв чинний голова Державної інспекції архітектури та містобудування.
Як повідомляв Укрінформ, Національне антикорупційне бюро повідомило про підозру народному депутату у спробі підкупу голови Державного агентства відновлення та розвитку інфраструктури України.