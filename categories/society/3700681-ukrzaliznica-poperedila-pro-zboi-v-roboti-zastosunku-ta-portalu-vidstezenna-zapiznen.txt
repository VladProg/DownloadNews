АТ «Укрзалізниця» попередила про збої з технічних причин в роботі свого застосунку, чат-ботів та порталу відстеження запізнень.

Як передає Укрінформ, про це йдеться у Телеграмі УЗ.
«З технічних причин до кінця доби можуть спостерігатися збої в роботі деяких онлайн-сервісів залізниці. Це стосується насамперед застосунку, чат-ботів, порталу відстеження спізнень», - йдеться у повідомленні.
Сайт для придбання квитків booking.uz.gov.ua працює без збоїв, каси відчинено, рух поїздів — чітко за розкладом.
Повідомляється, що спеціалісти УЗ вже працюють над розв'язанням проблеми.
Як повідомляв Укрінформ, Укрзалізниця відновила транзит зерна територією Польщі.