Для забезпечення навчального процесу в онлайн-режим українські вчителі нагально потребують 80 тисяч ноутбуків і планшетів.

Таку цифру назвав міністр освіти і науки Оксен Лісовий під час заходу з передання ноутбуків і планшетів для українських школярів від ЮНІСЕФ.
"Близько ста тисяч учителів забезпечено, ще близько вісімдесяти тисяч гаджетів нам потрібно для вчителів, щоб вони могли вести навчальний процес", - сказав він.
Лісовий зауважив, що міністерство працює на вирішенням цього питання разом із партнерами.
"Ми бачимо їхню небайдужість, щоб зібрати для нас допомогу. Це стосується не тільки гаджетів, а й реформи НУШ, психологічної підтримки педагогів, учнів і їхніх родин, безпекової складової", - зазначив міністр.
Як повідомляв Укрінформ, ЮНІСЕФ за підтримки Євросоюзу та Республіки Корея передав 10 тисяч гаджетів для українських учнів.