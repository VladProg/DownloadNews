На підконтрольну Україні територію повернули ще трьох дітей.

Як передає Укрінформ, про це у Фейсбуці повідомив начальник Херсонської обласної військової адміністрації Олександр Прокудін.
«Троє дітей знову на підконтрольній Україні території», - написав Прокудін.
Як він зазначив, за цією новиною – колосальна робота багатьох служб. Зокрема для того, щоб повернути дві родини, в яких виховуються діти, працювали Офіс уповноваженого Верховної Ради України з прав людини, Міністерство з питань реінтеграції тимчасово окупованих територій, благодійна організація Save Ukraine, органи опіки та піклування, служба у справах дітей.
Начальник ОВА поінформував, що батьки та діти зараз працюють з психологами, їм надають необхідну медичну допомогу.
За його словами, загалом від початку 2023 року повернули 146 дітей Херсонщини.
Як повідомляв Укрінформ, на підконтрольну Україні територію змогла вибратися багатодітна родина зі Скадовська.