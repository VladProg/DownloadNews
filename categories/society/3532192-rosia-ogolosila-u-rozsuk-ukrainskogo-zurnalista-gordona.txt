російське міністерство внутрішніх справ оголосило у федеральний розшук українського журналіста Дмитра Гордона.

Про це повідомляє Укрінформ із посиланням на Інтерфакс.
Картка Гордона з'явилася в базі розшукуваних осіб МВС рф у вівторок. Розшук ведеться у рамках кримінальної справи, але за якою статтею вона порушена, не уточнюється.
Раніше слідчий комітет росії порушив стосовно Гордона справи за статтями про публічні заклики до розв'язання агресивної війни; дії, спрямовані на збурення ненависті чи ворожнечі за ознаками національності, а також про публічне поширення під виглядом достовірних повідомлень свідомо хибної інформації про дії збройних сил російської федерації.
Пізніше Росфінмоніторинг додав Гордона до списку «терористів та екстремістів».
24 лютого рф розпочала новий етап війни проти України – повномасштабне вторгнення. Загарбники обстрілюють та бомблять мирні міста та села України, вбивають мирне населення.