Телемарафон «Єдині новини» не містить реклами та «ні від кого не збирає коштів», що унеможливлює реалізацію «політичної джинси».

Про це заявив мінстр культури та інформаційної політки Олександр Ткаченко в інтерв'ю ЛІГА.net, коментуючи показаний 31 березня в слоті каналу «1+1» сюжет про те, як румунські правоохоронці затримали вантажівку з написом «Рошен» із контрабандними сигаретами, передає Укрінформ.
«Марафон ні від кого не збирає жодним чином коштів. Там немає реклами. Це виключає появу того, що ми називаємо політичною джин сою», – зазначив він.
Водночас Ткаченко підкреслив, що до останнього часу телемарафон утримувався не коштом платників податків, а за рахунок власників каналів.
«Цілий рік телемарафон працював фактично без державних коштів. Певні кошти отримували лише ті, хто працював на каналі Freedom», – сказав міністр.
Водночас він зазначив, що кошти держбюджету «поки не дійшли» до фінансування телемарафону. При цьому інформацію про те, що певні суми виділялися, він назвав такою, що не відповідає фактам і має «ознаки політичної джинси».
Як повідомляв Укрінформ, рейтинг телемарафону тримається на рівні 13-15%, оскільки українці загалом стали менше дивитися телебачення.
«Єдині новини» – інформаційний телемарафон, який об'єднав шість найбільших телеканалів країни, був запущений 24 лютого 2022 року з метою інформування населення щодо ситуації в Україні від початку повномасштабного російського вторгнення в Україну.