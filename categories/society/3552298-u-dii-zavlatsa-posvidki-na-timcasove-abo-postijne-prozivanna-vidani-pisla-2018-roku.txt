У застосунку "Дія" відображатимуться посвідки на тимчасове або постійне проживання, видані після 2018 року.

Про це сказав керівник із розвитку електронних послуг у Міністерстві цифрової трансформації Мстислав Банік під час брифінгу у Медіацентрі Україна — Укрінформ.
"Що стосується посвідок на тимчасове або постійне проживання, умова така: мають бути посвідки після 2018 року, які є вже біометричними", - розповів він.
Банік зазначив, що іноземці, які мають посвідки, зможуть користуватися всіма послугами, доступними в "Дії".
Як повідомлялося, з 4 липня Мінцифри запустило у «Дії» бета-тестування пенсійного посвідчення та посвідки на тимчасове або постійне проживання.