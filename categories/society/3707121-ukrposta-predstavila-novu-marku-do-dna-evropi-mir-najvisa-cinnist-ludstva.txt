Укрпошта представила нову марку до Дня Європи.

Як передає Укрінформ, про це генеральний директор Укрпошти Ігор Смілянський повідомив у Телеграмі.

"...Укрпошта, разом з багатьма європейськими поштами, представляє цьогорічну поштову марку за програмою «Europa – «Мир – найвища цінність людства». Ми не втрималися і трохи відійшли від цьогорічних правил «Europa», зазначивши на поштовій марці, що для нас мир – це не просто мир, а саме Перемога України", - йдеться у дописі.
Смілянський зазначив, що відсьогодні цю поштову марку можна передзамовити в інтернет-магазині, а за декілька днів буде оголошено дату її запуску.
Як повідомляв Укрінформ, Акціонерне товариство "Укрпошта" у вівторок, 9 травня, запустило в обіг марку "Гвардія наступу".