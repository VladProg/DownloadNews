У турецькій Аланії, що в провінції Анталія на півдні країни, внаслідок ДТП загинув громадянин України, який був збитий на пішохідному переході.

Про це повідомляє Укрінформ із посиланням на Hürriyet.
“Український турист, який повертався в готель після шопінгу з дружиною в районі Анталії Аланія, загинув в результаті наїзду автомобіля на пішохідному переході”, - повідомляє видання.





Згідно з отриманою інформацією, смертельною жертвою ДТП став 64-річний громадянин України, який разом із дружиною зупинявся в одному з готелів. Пара поверталася до місця проживання після шопінгу, і чоловік намагався швидко перейти дорогу, поки його дружина чекала на тротуарі. Медики, що прибули на місце події, констатували смерть потерпілого.
Як повідомляв Укрінформ, у кінці липня, в результаті ДТП, яка сталася в провінції Анталія внаслідок зіткнення туристичного автобуса з вантажівкою, загинуло двоє людей - водій та 26-річна українка, яка була гідом цього туристичного автобуса.