Прем’єр-міністр Денис Шмигаль у Польщі зустрівся з українцями, що були змушені виїхати з країни через війну.

Про це він повідомив у Телеграмі, передає Укрінформ.
"Поспілкувався у Польщі з українцями, які були вимушені виїхати з країни. У кожного своя історія війни, та всіх об'єднує віра в нашу перемогу", - зазначив Шмигаль.


Він додав, що Президент і влада робить усе можливе, щоб сотні тисяч українців змогли якнайшвидше повернутися додому.

Як повідомляв Укрінформ, Шмигаль заявив на брифінгу за результатами робочого візиту до Польщі, що у російській федерації планували спровокувати "міграційне цунамі" українців до Європейського Союзу.
Фото: КМУ