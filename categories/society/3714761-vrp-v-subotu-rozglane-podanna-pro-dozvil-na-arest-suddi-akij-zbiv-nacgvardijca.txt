Вища рада правосуддя в суботу, 27 травня, може розглянути подання про дозвіл на арешт судді, який автівкою на смерть збив бійця Нацгвардії на блокпосту в Києві.

Це випливає з проєкту порядку денного ВРП. повідомляє Укрінформ.

«Розгляд подання заступника Генерального прокурора Войтенка Антона Борисовича про надання згоди на утримання під вартою судді», - зазначається в документі.

Нагадаємо, в ніч на 26 травня голова Макарівського райсуду Олексій Тандир збив на смерть 23-річного нацгвардійця на блокпосту в столиці.
Повідомлялося, що суддя перебував у стані алкогольного сп’яніння, правоохоронці його затримали.
Прокуратура скерувала звернення до Вищої ради правосуддя із поданням про надання згоди на утримання судді під вартою.