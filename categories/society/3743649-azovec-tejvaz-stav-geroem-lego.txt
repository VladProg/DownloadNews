Боєць полку "Азов" Валерій Петренко із позивним "Тейваз", який у травні повернувся із російського полону, отримав у подарунок від дружини на день народження власну іменну фігурку LEGO та фігурки полеглих в Маріуполі друзів.


Як передає Укрінформ, про це Асоціація родин захисників “Азовсталі” повідомляє у Телеграмі.
Валерій Петренко – один з тих легендарних бійців, які навесні минулого року боронили Маріуполь. Він пробув у російському полоні 354 дні. 6 травня 2023 року "Тейваз" вийшов на волю.

Зазначається, що нещодавно Валерію виповнилося 27 років. У подарунок від дружини прихильник конструктора LEGO отримав подарунок – чотири фігурки – власну і друзів "азовців" з позивними "Стікс", "Алігатор" та "Іслам", які полягли у Маріуполі.
Їх "Тейвазу" передала дружина одного з командирів "Азову" Деніса Прокопенка ("Редіса"), яка нещодавно повернулася з Америки, де і зустрілася з ;засновником компанії The Brothers Brick - ред.) Ендрю Бікрафтом.
"Стікс", "Алігатор" та "Іслам" були для Валерія справжніми друзями.
"Навряд ще такі будуть у моєму житті. Хлопці, я буду завжди про вас пам’ятати", – підкреслив Валерій.
Як повідомляв Укрінформ, нові фігурки LEGO в образі українських військових жінок розробила компанія The Brothers Brick.
Фото: Асоціація родин захисників «Азовсталі»