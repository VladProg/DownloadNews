У Вінниці в обласній лікарні провели першу успішну трансплантацію серця.

Про це у Фейсбуці повідомив начальник Вінницької ОВА Сергій Борзов, передає Укрінформ.
«Вперше трансплантацію серця провели в лікарні Пирогова», - написав Борзов.
За його словами, операцію 42-річному пацієнту, яка тривала понад чотири години, проводила команда трансплантологів з Вінницької обласної клінічної лікарні ім. М. Пирогова та Національного інституту серцево-судинної хірургії їм. М.М.Амосова за підтримки директора інституту Амосова Василя Лазоришинця.

Окрім того, цієї ночі лікарі Вінницької обласної клінічної лікарні ім. М. Пирогова провели операцію з трансплантації нирки.
Таким чином, за останні 3 місяці командою трансплантологів Вінниччини пересаджено 3 нирки і серце.
Як повідомляв Укрінформ, нещодавно перші успішні трансплантації серця провели також в Одесі та Житомирі.