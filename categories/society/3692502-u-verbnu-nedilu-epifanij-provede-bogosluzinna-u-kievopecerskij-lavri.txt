Предстоятель Православної церкви України митрополит Епіфаній проведе богослужіння з нагоди Вербної неділі в Трапезному храмі Києво-Печерської лаври.

Про це повідомляє пресслужба ПЦУ, передає Укрінформ.
"З нагоди свята Входу Господнього в Єрусалим, у Вербну неділю, Предстоятель Православної церкви України та Священноархімандрит Свято-Успенської Києво-Печерської лаври митрополит Київський і всієї України Епіфаній звершить Божественну літургію в Трапезному храмі святих Антонія і Феодосія Печерських на території Верхньої Лаври", - йдеться у повідомленні.
Початок богослужіння в неділю, 9 квітня, о 9 годині ранку.
Як повідомлялося, Предстоятель ПЦУ 7 січня вперше провів богослужіння в Києво-Печерській лаврі. Воно стало можливим після того, як держава повернула у свою власність Свято-Успенський собор і Трапезну церкву.