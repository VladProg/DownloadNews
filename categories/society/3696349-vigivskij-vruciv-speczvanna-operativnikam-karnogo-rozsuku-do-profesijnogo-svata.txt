Тимчасово виконувач обов’язків голови Національної поліції України Іван Вигівський вручив оперативникам карного розшуку спеціальні звання з нагоди їхнього професійного свята.

Про це поінформували в Управлінні комунікації Національної поліції України, передає Укрінформ.
«Поліцейських, які щодня перебувають на передньому краї боротьби з криміналітетом, відзначили сьогодні, у день карного розшуку», - уточнюється у повідомленні.
Зі свого боку т.в.о. голови НПУ заявив, що зараз ці працівники не лише тримають внутрішній фронт, а й протистоять зовнішньому ворогу.
«Але після нашої Перемоги будуть нові виклики, які вимагатимуть від кожного ще більшої зосередженості і відповідальності. Тож саме ваші професійні та моральні якості стануть запорукою успішного виконання всіх завдань. Сьогодні ми дякуємо ветеранам служби і вшановуємо пам'ять наставників, які були для нас прикладом», - зазначив Вигівський.






Вигівський вручив спецзвання оперативникам карного розшуку до професійного свята / Фото: Національна поліція

























Він побажав оперативникам карного розшуку здоров’я, витримки, особистих перемог та спільної перемоги у захисті України і вручив поліцейським із різних регіонів спецзвання.
В Україні 15 квітня відзначається професійне свято працівників карного розшуку.