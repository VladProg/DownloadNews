У понеділок, 27 листопада, о 19.00 на Ютуб-каналі Ukrinform TV вийде чергова програма "Укрінформ: Вечірній стрім". Її тема - “Як новий церковний календар змінить Україну”.

Учасниками програми будуть ректор Київської православної богословської академії, голова Календарної комісії ПЦУ Олександр Трофимлюк та оглядачка “Укрінформу”, менеджерка проєкту “Україна Православна” Лана Самохвалова.
З 1 вересня 2023 року ПЦУ та УГКЦ перейшли на новий календарний стиль, де для обчислення дат свят використовується новоюліанський календар. Через це дати багатьох звичних для українців свят змістилися. Перехід на новий календар означає, що дати нерухомих свят - тих, які щороку відзначаються в одну й ту саму дату - зміщуються, а дати рухомих свят, зокрема, Великодня, залишаються незмінними.
Незадовго до початку повномасштабного вторгнення - у грудні 2022 року - соціологічна група “Рейтинг” проводила опитування щодо дати святкування Різдва. Тоді 44% українців підтримували перенесення святкування Різдва на 25 грудня, а 31% був проти.
У червні 2023 року 63% українців сказали, що підтримують новий календар. Серед них 92% греко-католиків та понад 60% прихожан ПЦУ. Серед прихожан УПЦ (МП) підтримують перехід більше 40%. Для того, щоб віряни переходили на новий церковний календар, необхідно їх переконувати.
У програмі обговорюватимуть: як відбувається формування церковного календаря, чи стала війна найважливішим чинником щодо підтримки перенесення релігійних свят, скільки парафій вже перейшли на новий календар, які перспективи щодо переходу вірян МП на новий календар та якою є робота з кліром на місцях, щоб вони вміли аргументовано пояснювати та переконувати.
Ведучий - журналіст Василь Самохвалов.
"Укрінформ: вечірній стрім" виходить на Ютуб-каналі Ukrinform TV. Це програма, де провідні експерти країни обговорюють актуальні події України та світу.