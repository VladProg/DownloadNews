Служба безпеки України завершила контррозвідувальні (безпекові) заходи на обʼєктах УПЦ (МП) у Київській та Херсонській областях. Виявлено 16 підозрілих осіб, незареєстровану зброю і російські агітки.

Про це повідомляє СБУ, передає Укрінформ.
«...На території Пустинно-Миколаївського скита, який знаходиться у «забороненій» Чорнобильській зоні, було виявлено 16 підозрілих осіб. Серед них - чоловіки спортивної статури. Вони перебували на обʼєкті незаконно, оскільки цивільні особи не мають права знаходитися у зоні відчуження, через яку рашисти намагалися прорватися на Київ у лютому-березні цього року», - йдеться у повідомленні.
Зазначається, що наразі стосовно них складено протоколи про адміністративні правопорушення за ст.46-1 КУпАП (Порушення вимог режиму радіаційної безпеки), перевіряється їхня причетність до злочинів проти державної безпеки.
Окрім того, на горищі цього ж обʼєкта співробітники СБУ виявили маскувальну сітку, яка зазвичай використовується у військових цілях.
Водночас у приміщеннях Херсонської єпархії було знайдено рушницю без відповідних дозвільних документів, прапор і золотий герб росії. Виявили пропагандистські матеріали, де прославляється росія.






СБУ виявила підозрілих осіб, незареєстровану зброю і російські агітки на об'єктах УПЦ (МП) / Фото: СБУ


































Спецслужба також взяла на опрацювання інформацію щодо декількох священників, які ймовірно контактують з громадянами рф і рб.
Як повідомялось, Комітет Верховної Ради з питань гуманітарної та інформаційної політики рекомендує ухвалити парламенту в першому читанні законопроєкт про заборону діяльності в Україні УПЦ (МП) та пов’язаних із нею релігійних організацій.