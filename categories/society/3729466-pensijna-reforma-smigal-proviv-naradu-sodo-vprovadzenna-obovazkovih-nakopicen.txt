Прем'єр-міністр України Денис Шмигаль провів нараду з питань впровадження обов’язкових пенсійних накопичень.

Про це він написав у Телеграмі, передає Укрінформ.

"Триває робота над впровадженням обов’язкового пенсійного накопичення. Провели нараду з Мінсоцполітики, Мінфіном, представниками парламенту й Офісу Президента", - зазначив Шмигаль.
За його словами, під час наради розглянули напрацювання в цьому напрямку.
"За підсумком реформи кожен українець повинен отримати власні пенсійні накопичувальні рахунки. Це дозволить забезпечити справедливу й достойну пенсію для громадян", - підкреслив Прем'єр.
Як повідомляв Укрінформ, у Верховній Раді 17 квітня було зареєстровано проєкт закону про накопичувальне пенсійне забезпечення.
Фото: Денис Шмигаль, Телеграм