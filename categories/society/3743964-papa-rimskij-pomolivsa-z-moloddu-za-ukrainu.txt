Перед від'їздом з Апостольської нунціатури у Лісабоні, Папа Римський Франциск зустрівся з групою молодих паломників з України, яких супроводжував Денис Коляда, радник з питань діалогу з релігійними організаціями при українському уряді.

Як передає Укрінформ, про це повідомляє Vatican News.
У пресслужбі Святого Престолу зазначили, що, вислухавши зворушливі історії молодих людей, Папа Римський звернувся до них з кількома словами, «висловлюючи свою, сповнену болю і молитовну, близькість».
Зустріч тривала приблизно 30 хвилин.
На завершення понтифік разом з юнаками й дівчатами проказали молитву «Отче наш», скеровуючи думку стражденної України.
Як повідомляв Укрінформ, Папа Римський Франциск у зверненні до португальської влади повторив заклик до Європейського Союзу розвивати дипломатію миру, спрямовану на врегулювання конфліктів, зокрема у контексті війни в Україні.
Фото: Vatican News