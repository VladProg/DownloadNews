Військові рф зруйнували в Україні вже 161 освітній заклад, 1 611 зазнали значних пошкоджень.

Про це у Телеграмі повідомив міністр освіти та науки Сергій Шкарлет, передає Укрінформ.
"За 84 дні жорстокої агресії рф проти України орки повністю зруйнували 161 освітній заклад, а 1611 – зазнали значних пошкоджень", - зазначив Шкарлет.

За даними міністра, у ніч на 18 травня авдіївську школу №1 на Донеччині армія рф обстріляла забороненими фосфорними боєприпасами, а вчора від ракетного обстрілу постраждав дитячий садок в Охтирці.

Попри це, в Україні продовжують процес навчання. В деяких регіонах вчителі працюють з дітьми в підвалах.
Як повідомляв Укрінформ, в Україні російські агресори повністю зруйнували дев'ять закладів фахової передвищої та вищої освіти.
У березні Міністерство освіти та науки України запустило інтерактивну мапу зруйнованих і пошкоджених закладів освіти.
Згідно з даними на відповідному сайті, наразі повідомляється про 1 604 пошкоджені заклади освіти внаслідок дій російських окупантів в Україні, 144 - зруйновані повністю.