Національна рада з питань телебачення та радіомовлення видала дозвіл на тимчасове мовлення в Херсоні військовому радіо «Армія FM» та радіо «Промінь» — у Краматорську та Миколаєві.

Таке рішення регулятор ухвалив на засіданні 8 червня, передає Укрінформ.
«Національна рада розглянула питання про видачу дозволів на тимчасове мовлення. Зі збільшеною потужністю передавачів на частоті 99,0 МГц у Херсоні мовитиме радіостанція «Армія FM – військове радіо» Центральної телерадіостудії Міністерства оборони України, а «Радіо «Промінь» Національної суспільної телерадіокомпанії України – на частотах 100,3 МГц у м. Краматорську Донецької області і 88,8 МГц у м. Миколаєві», - йдеться у повідомленні.
Як повідомлялося, Національна рада з питань телебачення та радіомовлення анулювала ліцензії каналів «Наш», «Максі ТВ», «112», NewsOne, ZIK, UkrLive та «Перший незалежний».