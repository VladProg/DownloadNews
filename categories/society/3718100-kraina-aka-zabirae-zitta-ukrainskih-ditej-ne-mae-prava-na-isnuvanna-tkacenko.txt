Росія, як країна, що забирає життя і калічить долі українських дітей, не має права на існування.

Як передає Укрінформ, про це написав у Телеграмі міністр культури та інформаційної політики Олександр Ткаченко.
За його словами, “ще вчора було 484 дитячих життя, які забрала в нас росія. Сьогодні вже 485. Сотні скалічених, тисячі депортованих маленьких українців”.
“Страшно, що існує День вшанування пам'яті дітей, які загинули внаслідок збройної агресії рф проти України. Ця дата навічно закарбується в нашій історії. Щоб ми ніколи не забули і ніколи не пробачили”, - підкреслив Ткаченко.
Як наголосив очільник МКІП, “країна, яка забирає життя нашого майбутнього, не має права на існування”.
Як повідомляв Укрінформ, станом на 4 червня в Україні внаслідок російської збройної агресії вже 485 дітей загинули і ще 1005 отримали поранення.