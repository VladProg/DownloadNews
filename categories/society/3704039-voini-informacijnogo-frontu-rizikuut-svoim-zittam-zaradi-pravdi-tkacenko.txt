Кожен воїн інформаційного фронту ризикує своїм життям за те, щоб світ бачив правду.

Про це написав міністр культури та інформаційної політики Олександр Ткаченко у Телеграмі, передає Укрінформ.
"Свобода та правда - ті стовпи, за які ми сьогодні воюємо. За які кожен воїн інформаційного фронту ризикує своїм життям, а дехто вже віддав його. За те, щоб світ бачив правду. За те, щоб світ знав, чого вартує свобода", - написав Ткаченко.

Міністр подякував журналістам, медійникам, фотографам, репортерам, операторам, документалістам за те, що ті ризикують своїм життям заради правди.
Всесвітній день свободи преси відзначається щорічно 3 травня з 1992 року.