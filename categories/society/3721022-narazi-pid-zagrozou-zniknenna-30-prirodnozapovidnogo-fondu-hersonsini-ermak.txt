Під загрозою зникнення наразі 30% природно-заповідного фонду Херсонської області.

Як передає Укрінформ, про це керівник Офісу Президента Андрій Єрмак повідомив у Телеграмі.
«Внаслідок російського теракту і знищення Каховської ГЕС, під загрозою зникнення наразі 30% природно-заповідного фонду Херсонської області», - заявив Єрмак.
За його словами, наслідки техногенної катастрофи ще будуть досліджуватися, але країна-терорист має відповідати за екоцид.
Як повідомляв Укрінформ, війська РФ вночі 6 червня підірвали греблю Каховської ГЕС. Станція відновленню не підлягає. На Херсонщині тривають рятувальні роботи та евакуація населення з місць затоплення. Особливо складна ситуація - на тимчасово окупованих територіях, де загарбники залишили людей без жодної допомоги.