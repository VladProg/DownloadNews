У Києві відбувся традиційний щорічний «Пробіг під каштанами», серед учасників - Укрінформ. Цього року Пробіг був ювілейним - 30-м. Благодійний спортивний захід зібрав для Центру дитячої кардіології та кардіохірургії МОЗ України 1 млн грн.

Про це повідомляє кореспондент Укрінформу.
Вже другий рік Пробіг проходить під час війни. Попри найпотужнішу нічну атаку дронів з початку війни, Команда Амбасадорів зібралася у Києві та пробігла традиційні 5 км. Серед амбасадорів “Пробігу під каштанами” - генеральний директор Укрінформу Олександр Харченко.










У Києві відбувся ювілейний «Пробіг під каштанами» / Фото: Руслан Канюка


























































Журналісти та фотокореспонденти Укрінформу також долучилися до пробігу. Цього року - у місцевості біля гори Драгобрат, що на Закарпатті. Також доєдналися до “Пробігу під каштанами” наші зарубіжні кореспонденти.


Загалом в акції взяли участь понад 7 тисяч учасників та понад 100 корпоративних команд з різних куточків України та світу.

Крім 1 млн грн для Центру дитячої кардіології та кардіохірургії, організаторам вдалося зібрати кошти й на закупівлю автомобілів швидкої допомоги для транспортування поранених у зонах бойових дій чи прифронтових зонах.
Укрінформ є інформаційним партнером цієї щорічної спортивно-благодійної акції.