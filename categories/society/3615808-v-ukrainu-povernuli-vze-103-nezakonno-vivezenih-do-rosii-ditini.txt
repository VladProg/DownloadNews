На Батьківщину вдалося повернути вже 103 дитини, яких росіяни примусово вивезли із України.

Про це сказав заступник начальника Управління ювенальної превенції Національної поліції Ярослав Шанько на брифінгу в Медіацентрі Україна-Укрінформ.
“За даними національного інформаційного бюро 11 129 дітей було незаконно депортовано на територію російської федерації. З них повернуто 103 дитини”, - сказав Шанько.
Він також поінформував, що державні інституції наразі напрацьовують механізми та їх правове закріплення в законодавстві України щодо повернення незаконно вивезених до росії дітей.
Як повідомлялося, станом на ранок 16 листопада, за офіційною інформацією ювенальних прокурорів внаслідок повномасштабної збройної агресії російської федерації в Українізагинула 431 дитина, 835 – дістали поранення.