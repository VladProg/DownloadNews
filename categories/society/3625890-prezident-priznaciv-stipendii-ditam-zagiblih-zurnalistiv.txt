Президент Володимир Зеленський призначив стипендії дітям журналістів, які загинули у зв’язку з виконанням професійних обов’язків.

Як передає Укрінформ, відповідний указ № 811/2022 опублікований на сайті глави держави.
Згідно з документом, стипендія Президента України призначена Максиму Веремію (2009 року народження) - синові журналіста В’ячеслава Веремія, який загинув у зв’язку з виконанням професійних обов’язків.
Також стипендія призначена Кірі Лабуткіній (2010 року народження) - доньці журналіста Дмитра Лабуткіна, який загинув у зв’язку з виконанням професійних обов’язків.
Як повідомлялося, кореспондент газети «Вести» В’ячеслав Веремій був убитий у центрі Києва в ніч проти 19 лютого 2014 року «тітушками».
Військовий кореспондент Дмитро Лабуткін загинув 16 лютого 2015 року під час боїв за Дебальцеве.
Фото: ОП