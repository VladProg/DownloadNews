Прапор з ювілею Головнокомандувача Збройних сил України Валерія Залужного з його особистим підписом продали на аукціоні за чверть мільйона гривень.

Про це повідомила у Фейсбуці волонтерка Дана Ярова, яка й виставила на аукціон прапор з ювілею, передає Укрінформ.
Як зазначається у повідомленні, кошти підуть на снаряди для українських захисників.

Повідомляється також, що аукціон тривав лише добу, а торги стартували з 5 тис. грн.
При цьому кінцева ціна за прапор з підписом Залужного та з написом "Мир нам був потрібен раніше. Зараз нам потрібна Перемога" – 250 тис. грн.
Переможцем став Олег Мітрохін.
Як повідомляв Укрінформ, на щорічному благодійному аукціоні в рамках гала-вечора Health & Human Rights Award прапори Гостомельської громади України, які перебувають на першій лінії Бахмутського напрямку, продали на аукціоні в Нью-Йорку за 500 тис. дол.
Перше фото: ОП