Президент Володимир Зеленський привітав освітян із професійним святом та подякував їм за виховання патріотів, які сьогодні захищають Батьківщину.

Про це він написав у Телеграмі, передає Укрінформ.

“Вихователі, вчителі, викладачі. Усі, хто своєю працею виховав молодих, сильних, відданих Україні патріотів, які сьогодні відважно захищають свободу нашої держави. Безмежна подяка вам за вашу важливу роботу!” — написав глава держави.
Він також зауважив: “У ці часи ми чітко усвідомлюємо: знання – це сила. Сила – це перемога. Перемога – це наше майбутнє. Наше майбутнє – це Україна”.
Як повідомлялося, День працівників освіти, або День учителя, щорічно відзначається у першу неділю жовтня.