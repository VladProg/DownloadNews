Українські фахівці вже підготували першу частину довідника з відбудови міст.

Про це заступник керівника Офісу Президента Кирило Тимошенко повідомив на брифінгу, передає Укрінформ.
"Майже місяць тому я анонсував розробку довідника з відбудови міст. Українські архітектори, планувальники, дослідники, дизайнери та інженери запропонували на волонтерських засадах розробити довідник, в якому будуть зібрані найкращі світові приклади якісних громадських просторів та описані правила їх створення. Нині вже готова перша частина довідника", - сказав Тимошенко.

За його словами, у довіднику зібрані типові елементи профілів вулиць для пішоходів, велосипедистів, громадського транспорту та автомобілів, описані об‘єкти, які розташовуються на вулицях.
Як повідомлялося, Офіс Президента спільно з кількома відомствами готує детальний каталог щодо інфраструктури кожної з областей України.
Фото: ОП