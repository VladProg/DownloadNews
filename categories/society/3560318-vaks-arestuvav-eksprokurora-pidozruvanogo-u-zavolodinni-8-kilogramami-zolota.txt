Апеляційна палата Вищого антикорупційного суду взяла під варту експрокурора, який підозрюється у заволодінні восьми кілограмами золота.

Про це у Телеграмі поінформувала пресслужба Спеціалізованої антикорупційної прокуратури (САП), передає Укрінформ.
«29 серпня 2022 року Апеляційна палата ВАКС розглянула апеляційні скарги сторін та змінила запобіжний захід, який було обрано колишньому прокурору, який підозрюється у заволодіння восьми кілограмами золота», - уточнюється у повідомленні.
Зокрема, Апеляційна палата ВАКС, розглянувши докази сторін, застосувала до цієї особи запобіжний захід у вигляді тримання під вартою з альтернативою внесення 2,8 млн гривень застави. У разі внесення застави на фігуранта буде покладено низку процесуальних обов’язків.
Як повідомлялося, НАБУ і САП викрили експрокурора щодо заволодіння 8 кг золота.