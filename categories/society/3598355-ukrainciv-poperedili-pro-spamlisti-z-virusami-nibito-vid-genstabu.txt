У Генеральному штабі Збройних сил України попередили про спам-листи, які розсилають нібито від їхньої пресслужби.

Як передає Укрінформ, про це Генштаб повідомляє у Фейсбуці.
"Останнім часом на електронні скриньки та у месенджери почали надходити листи нібито від пресслужби Генштабу ЗСУ. Спам-розсилка листів відбувається з адрес, що не мають жодного стосунку до Збройних Сил України, та містить шкідливі файли (віруси, "трояни" тощо)", - йдеться у повідомленні.

У Генштабі просять бути уважними та, щоб не допустити зараження комп’ютера або смартфона, уважно читати електронну адресу відправника та перевіряти її достовірність.
Як повідомляв Укрінформ, у Державній службі спеціального зв’язку та захисту інформації ще раз нагадали, як убезпечити від вірусів смартфони і комп'ютерну техніку.