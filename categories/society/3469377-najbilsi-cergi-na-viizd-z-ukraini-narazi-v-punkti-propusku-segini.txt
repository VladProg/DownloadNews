Найбільші черги на виїзд з України станом на 6:00 28 квітня спостерігаються в пункті пропуску "Шегині", що на кордоні з Польщею.

Як передає Укрінформ, про це Західне регіональне управління Держприкордонслужби України - Західний кордон повідомляє у Фейсбуці.
Так, станом на ранок 28 квітня на кордоні з Польщею у пункті пропуску «Шегині» на виїзд очікують 40 легкових автомобілів, автобусів і пішоходів немає.
У пункті «Краківець» на виїзд чекають 20 легкових автомобілів і три автобуси, пішоходи відсутні.
У пунктах пропуску «Ягодин», «Устилуг», «Угринів», «Рава-Руська», «Грушів» та «Смільниця» черг немає.
На кордоні зі Словаччиною в «Малому Березному» та «Малих Селменцях» без черг. У пункті пропуску «Ужгород» на виїзд чекають три автобуси, легкових автомобілів і пішоходів немає.
На кордоні з Угорщиною в пункті «Тиса» на виїзд очікують 15 автобусів, легкові автомобілі в черзі відсутні, пропуск пішоходів не здійснюється.
У пунктах пропуску «Дзвінкове», «Косино», «Лужанка» та «Вилок» без черг.
На кордоні з Румунією та Молдовою черги також відсутні.
Як повідомляв Укрінформ, протягом 26 квітня західні кордони України з Європейським Союзом та Молдовою перетнули 58 тисяч людей.