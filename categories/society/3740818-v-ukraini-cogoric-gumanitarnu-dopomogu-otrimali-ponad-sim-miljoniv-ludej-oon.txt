Понад 7 млн українців отримали за перші шість місяців цього року різноманітну гуманітарну допомогу.

Як повідомляє кореспондент Укрінформу, про це на засіданні Радбезу ООН заявив заступник генсека ООН з питань Близького сходу, Азії та Тихоокеанського регіону Мохамед Халед Хіарі.
“Протягом перших шести місяців цього року близько 7,3 млн людей отримали гуманітарну допомогу в Україні”, - сказав Хіарі.
Він додав, що “ООН та її гуманітарні партнери рішуче налаштовані й надалі надавати життєвоважливу гуманітарну допомогу й берегти життя та гідність людей, які постраждали від війни”.
Як повідомляв Укрінформ, у середу Радбез ООН на вимогу Росії обговорив нібито переслідування російського православ’я в Україні, а також на запит України розглядає обстріл історичного центру Одеси та портової інфраструктури.