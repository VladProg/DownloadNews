В Україні станом на 1 квітня 2022 року середній розмір пенсії становить 4370,45 гривень.

Про це повідомляє Пенсійний фонд України в Фейсбуці, передає Укрінформ.
Так, станом на 1 квітня в Україні зареєстровано всього 10,8 млн пенсіонерів, середній розмір пенсії - 4370,45 гривень.

Із загальної кількості пенсіонерів 2,7 млн осіб продовжують працювати, середній розмір їх пенсії - 4532,91 гривень.
Переважна більшість пенсіонерів (40,4%) отримують виплати в межах 2001-3000 грн.
Ще 20,5% пенсіонерів отримують виплати, що не перевищують 4000 грн.
Пенсії у розмірі понад 10 тис. грн призначені 6,2% громадян.
До 2000 грн на місяць отримують 3,7% українців.

74,2% пенсіонерів отримують виплати, призначені їм за віком. Пенсію по інвалідності отримують 13,8% українців. У зв’язку із втратою годувальника пенсії призначені 5,9%; за вислугою років — 5,4%. Соціальні пенсії отримують 0,6% українців.

Як повідомлялося, з 1 березня для 10,2 млн українців на 14% зросли пенсії та соціальні виплати — це і індексація страхових пенсій, і доплати для різних категорій, які не підпадають під індексацію. Крім того, вперше проіндексовано військові пенсії. Також уперше за 15 років в березні соціальна пенсія досягла розміру, який планувався на грудень.