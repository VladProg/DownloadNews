Перші леді низки країн світу пропонували дружині українського Президента Олені Зеленській із дітьми евакуюватися з України, але вона відмовилася.

Про це перша леді України Олена Зеленська розповіла в інтерв’ю українським ЗМІ, передає кореспондент Укрінформу.
«У перші дні всі, кого ви знаєте, хто нам зараз активно допомагає, зателефонували, написали, записали відео. Було дуже багато слів підтримки, усього іншого. Усі пропонували до них приїхати з дітьми. Ми не мали таких планів, тому я ввічливо відмовлялася», - сказала Зеленська.
Як повідомлялося, в Україні з 24 лютого триває розв’язана росією повномасштабна війна.
На початку цієї війни Президентові Володимиру Зеленському пропонували евакуюватися з України не лише міжнародні партнери, а й українські спеціальні безпекові служби.