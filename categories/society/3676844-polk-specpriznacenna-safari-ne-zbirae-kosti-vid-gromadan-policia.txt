У Національній поліції спростували інформацію про те, що начебто полк спеціального призначення «Сафарі» за допомогою соцмереж збирає кошти від громадян для купівлі військового обладнання.

Як передає Укрінформ, про це Національна поліція України повідомляє у Фейсбуці.
«Увага! Фейк! На сторінках соцмереж з'явилися повідомлення про збір коштів на військове обладнання, які публікуються нібито від представників полку «Сафарі». Наголошуємо на тому, що полк спецпризначення «Сафарі» НПУ не збирав, і не збирає кошти від громадян», - йдеться в повідомленні.

В поліції закликають громадян уважно перевіряти інформацію.
Як повідомляв Укрінформ, українцям, які хочуть евакуюватися із небезпечних регіонів, варто бути уважними, аби не потрапити на гачок до аферистів, адже держава надає можливість евакуюватися безкоштовно.