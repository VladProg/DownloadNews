З моменту запровадження добровільної участі у системі загальнообов'язкового державного пенсійного страхування надійшло 4,5 млн грн грн.

Про це повідомляє пресслужба Пенсійного фонду України, передає Укрінформ.
Так, станом на 27 липня з моменту запровадження сервісу добровільної участі у системі загальнообов'язкового державного пенсійного страхування українці здійснили 2 218 платежів, серед яких 84% - на власні рахунки, 16% - на користь інших осіб.

Загалом надійшло 4,5 млн грн добровільних внесків.
За інформацією ПФУ, найбільший одноразовий платіж становив 106 019 грн, що дозволяє непрацюючій особі набути 5 місяців страхового стажу.
Як повідомлялося, в Україні набув чинності закон від 4 листопада 2022 року «Про внесення змін до деяких законів України щодо спрощення механізму участі у загальнообов’язковому державному пенсійному страхуванні». Цей закон спрощує механізм підтримки існуючої солідарної пенсійної системи завдяки добровільним внескам для збільшення або власних пенсійний виплат у майбутньому, або для адресної підтримки пенсіонерів.