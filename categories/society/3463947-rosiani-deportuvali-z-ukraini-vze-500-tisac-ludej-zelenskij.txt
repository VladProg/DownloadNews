загарбники із захоплених ними територій депортували в росію близько 500 тисяч українців.

Про це заявив Президент Володимир Зеленський у відеозверненні до парламенту Португалії, яке транслювалося в ефірі телемарафону, повідомляє Укрінформ.
«російські окупанти вже вивезли з території, яку вони зайняли, не менше 500 тисяч наших громадян. Були люди - і їх немає. 500 тисяч людей. Це - депортація, це те, чим займалися найстрашніші тоталітарні режими минулого», - підкреслив Зеленський.

За його словами, депортованих українців позбавляють засобів зв’язку, документів, у них забирають усе й розподіляють по віддалених регіонах росії.
Також Президент зазначив, що російські загарбники створили спеціальні фільтраційні табори для розподілу людей, частину з яких ґвалтують та вбивають.
Як повідомлялось, 24 лютого російська федерація розпочала новий етап війни проти України - повномасштабне вторгнення. російські загарбники обстрілюють та бомбардують мирні міста й села України, катують і вбивають мирне населення.
Фото: ОП