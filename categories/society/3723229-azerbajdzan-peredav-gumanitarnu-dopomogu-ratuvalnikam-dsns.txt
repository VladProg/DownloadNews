Рятувальники Державної служби з надзвичайних ситуацій отримали від Азербайджану гуманітарну допомогу, серед якої - насосні станції, мотопомпи, човни та рятувальні жилети.

Як передає Укрінформ, про це повідомляє ДСНС в Телеграмі.

“Отримали значну кількість обладнання та необхідних засобів: одяг, взуття, насосні станції та мотопомпи. Не менш важливі елементи допомоги — човни та рятувальні жилети, що допоможуть надзвичайникам виконувати свої обов'язки ефективно і безпечно”, - ідеться в повідомленні.
Як зауважили в ДСНС, ця щедра підтримка забезпечить українських рятувальників необхідними ресурсами для виконання небезпечної, але важливої роботи.

“У таких моментах ми бачимо, як географічні кордони зникають перед людськими цінностями, а допомога стає мовою, що об'єднує нас”, - підкресли в ДСНС.

Як повідомляв Укрінформ, раніше Азербайджан відправив гуманітарну допомогу для подолання наслідків підриву дамби Каховської ГЕС.
Фото: ДСНС