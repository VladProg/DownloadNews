Міністерство цифрової трансформації спільно з Національною службою здоров'я працює над відновленням повноцінної роботи сервісу для батьків новонароджених – єМалятко.

Про це повідомляє Укрінформ з посиланням на пресслужбу Дії.
«Медичні висновки про народження немовлят тимчасово не перевіряються з технічних причин. Тому сервіс єМалятко може бути недоступний декілька днів. Разом з Нацслужбою здоров'я України вже працюємо над вирішенням ситуації», - йдеться у повідомленні.
Уточнюється, що незабаром сервіс відновить роботу, і українці зможуть всього за кілька кліків отримати 9 державних послуг, пов’язаних з народженням дитини.
Як повідомлялось, єМалятко – комплексна послуга для батьків новонароджених. За однією заявою, поданою онлайн, можна зареєструвати народження дитини та отримати 9 державних послуг від різних органів влади.