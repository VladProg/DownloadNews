Ворог готує нові партії українських неповнолітніх для вивезення за межі території України.

Про це повідомив Центр національного спротиву, передає Укрінформ.
«Окупаційні адміністрації на тимчасово захоплених землях отримали вказівку підготувати нові списки дітей, які не мають опікунства, з метою їх подальшої депортації. Процес контролю посіпака Володимира Путіна Марія Львова-Бєлова, обидва наразі перебувають в міжнародному розшуку саме за реалізацію політики геноциду українців», - ідеться в повідомленні.
Як зазначається, окупанти не повертають дітей Україні, навіть попри наявність у них родичів на вільній території й спрощують процес усиновлення цих дітей на території РФ.
«Метою цього є асиміляція українських дітей, тобто знищення цілого покоління нації», - наголошує Центр національного спротиву.
Як повідомляв Укрінформ, Катар веде перемовини з РФ про повернення викрадених українських дітей.