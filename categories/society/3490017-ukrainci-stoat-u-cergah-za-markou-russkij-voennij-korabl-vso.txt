У Києві охочі купити нову марку Укрпошти «Русскій воєнний корабль… ВСЬО!» ще від ранку стоять у великій черзі.

Про це повідомляє Укрінформ.






Черга за поштовою маркою / Фото: Євген Котенко та Руслан Канюка, Укрінформ














































































Марку «Русскій воєнний корабль… ВСЬО!» випустять у продаж сьогодні із 14.00. Її можна буде придбати у 1500 відділеннях Укрпошти. Одна особа зможе придбати 2 блоки по 3 марки.

У перший тиждень до відділень буде передано 1 мільйон марок, тобто стільки, скільки всього було попередньої марки.

Як повідомлялося, Укрпошта 12 квітня ввела в обіг першу українську поштову марку в умовах воєнного стану «Русскій воєнний корабль, іді…!». У конкурсі на дизайн марки, який було оголошено 1 березня, взяли участь майже 500 художників. Переможцем народного голосування став ескіз українського художника Бориса Гроха.






Продаж марки «Русскій воєнний корабль… ВСЬО!» у Дніпрі / Фото: Микола М’якшиков, Укрінформ














































У Львові відбулося спецпогашення поштових марок «Русскій воєнний корабль … ВСЬО» / Фото: Альона Ніколаєвич, Укрінформ























Читайте також: Нова марка: в опитуванні перемогла «Доброго вечора, ми з України!»
13 квітня українські військові поцілили у російський крейсер «Москва» з протикорабельної ракетної системи «Нептун», завдавши йому серйозних пошкоджень. Згодом у росії підтвердили, що крейсер затонув під час буксирування у порт.