Дружина Президента України Олена Зеленська привітала медиків із професійним святом.

Як передає Укрінформ, про це Зеленська повідомила у Телеграмі.
"Хірург, який витягає з тіла дитини уламки снаряда. Фронтовий медик, який тягне на собі пораненого. Акушерка, яка приймає немовлят під бомбами. Лікар швидкої, яка мчить замінованою дорогою. Медсестра, яка лікує сусідів у бомбосховищі. Наші медики тепер - більше, ніж медики. І те, що вони роблять, - більше, ніж робота", - написала перша леді.
Вона зауважила, що кожен день українського спротиву - їхній день, день життя, який вони відбирають у війни.






Зеленська привітала медиків із професійним святом / Фото: Andre Liohn, Marcus Yam, Сергій Бакшаєв, Lynsey Addario, Pavel Petrov, Mads Nissen

























"З вашим днем, рятівники й рятівниці! Низький уклін", - зазначила Зеленська.
Як повідомлялося, професійне свято працівників галузі охорони здоров'я України відзначається щороку у третю неділю червня. Цього року День медичного працівника припадає на 19 червня. Свято було встановлено згідно з Указом Президента "Про день медичного працівника" №281/94 від 3 червня 1994 року.
Фото: Andre Liohn, Marcus Yam, Сергій Бакшаєв, Lynsey Addario, Pavel Petrov, Mads Nissen