На правобережній, звільній від ворога частині Херсонщини, засіють баштанні.

Як передає Укрінформ, про це повідомив у Фейсбуці депутат Херсонської облради Сергій Хлань.
В ефірі телеканалу «Апостроф» Хлань повідомив, що аграрії приступили до весняно-польових робіт там, де проведені розмінування. За його словами, трохи більше 10% наразі розміновано площ сільськогосподарських земель на правому березі. Не зможуть працювати аграрії на території вздовж Дніпра.

"Це швидше символічно та дуже знаково, особливо після звільнення Осокорівки, херсонські кавуни у цьому році будуть", - запевнив депутат.
Як відомо, пам'ятник херсонському кавуну розташований біля села Осокорівка.
Як повідомляв Укрінформ, депутат облради Сергій Хлань закликав аграріїв працювати лише там, де проведені розмінування.
ЗСУ визволили правобережну частину Херсонської області, зокрема і місто Херсон. Частина області, розташована на лівому березі Дніпра, тимчасово захоплена російськими військами.