Співробітники Міністерства закордонних справ України та представники Молодіжної ради взяли участь у флешмобі до Дня вишиванки.

Як повідомляє кореспондент Укрінформу, у акції взяли участь близько 70 людей у вишиванках, які утворили напис UKRAINE перед будівлею міністерства у Києві.
«Чому це важливо – тому що багато десятків років нашу історію переписували і фальсифікували. На щастя, ми сьогодні достатньо субʼєкті для того, аби говорити хто ми є, за що ми воює, чим ми пишаємося. Вишиванка є частиною цієї власної історії, яку ми навчилися дуже якісно розповідати», - відзначила перша заступниця міністра Еміне Джапарова.






Акція на підтримку Всесвітнього Дня вишиванки / Фото: Геннадій Мінченко, Укрінформ








































Одночасно подібні флешмоби відбулися у низці держав, зокрема Франції, Швейцарії, Польщі, Іспанії, Бельгії, Німеччині, Канаді, Португалії, де на площі у вишиванка вийшли українці, щоб утворити назви країн англійською мовою.

Під час акції у Києві представники Книги світових рекордів зафіксувала наймасовішу одночасну підтримку Дня вишиванки в 10 країнах Європи.
2023 року Всесвітній день вишиванки припадає на 18 травня – День пам'яті жертв геноциду кримськотатарського народу, а також 18-20 травня – річницю виходу українських захисників з Азовсталі.