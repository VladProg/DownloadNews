Понад 60 тисяч жінок сьогодні стоять на захисті України, понад 42 тисяч із них є військовослужбовцями Збройних сил України.

Як передає Укрінформ, про це в Телеграмі повідомляє Міністерство оборони.
“Понад 60 тисяч жінок стоять на захисті України. Понад 42 тисяч з них – жінки-військовослужбовці”, - йдеться в повідомленні.
Ця цифра постійно збільшується, адже у відповідь на російське вторгнення значна кількість українських жінок долучилася до лав Збройних сил України.
Як зазначили в міністерстві, сприяють цьому також суттєві зрушення в українському законодавстві, які дозволяють жінкам повною мірою реалізувати себе у війську.
“Вони тримають оборону нарівні з чоловіками, воюють, ризикують і, на жаль, віддають свої життя. Вони – взірець відваги та відданості для всього світу”, - наголосили в МОУ.
Як нагадали в Міноборони, в 2021 році, до початку широкомасштабного вторгнення Росії в Україну, кількість жінок у лавах ЗСУ становила близько 30 тисяч.
Як повідомляв Укрінформ, у Київському військовому ліцеї імені Івана Богуна відбувся випуск 299 кадетів, серед яких – 25 дівчат.