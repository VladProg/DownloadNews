Українці за три дні закрили збір “Єдність”, задонативши 235 млн грн на 10 тисяч безпілотників.

Як передає Укрінформ, про це повідомляє Міністерство цифрової трансформації у Телеграмі.
«United24, "Повернись живим" та monobank 14 серпня оголосили збір на 10 тисяч безпілотників для Сил оборони України. Ви всього за три дні зібрали 235 млн грн на FPV-дрони та боєприпаси для них», – наголосили в міністерстві.
Зазначається, що незабаром донати перетворяться на «пташок», які полетять на фронт, щоб нищити окупантів».
Як повідомлялося, 14 серпня фонд компетентної допомоги армії «Повернись живим», фандрейзингова платформа UNITED24 і monobank започаткували проєкт «Операція «Єдність», щоб закупити 10 000 дронів-камікадзе для Сил оборони України.
Фото: heroesukraine.org