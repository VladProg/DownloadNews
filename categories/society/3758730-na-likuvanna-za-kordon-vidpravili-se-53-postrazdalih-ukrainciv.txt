На спеціалізоване лікування за кордон відправили ще 53 постраждалих українців.

Про це повідомляє Міністерство охорони здоров'я, передає Укрінформ.
"Завдяки співпраці МОЗ та Єврокомісії вдалося евакуювати на спеціалізоване лікування 53 пацієнтів. Українців прийняли у медзакладах Німеччини, Угорщини, Нідерландів, Норвегії, Румунії, Іспанії, Швеції та Швейцарії", - йдеться у повідомленні.
Зазначається, що серед евакуйованих є онкопацієнти та люди з мінно-вибуховими пораненнями. Це громадяни з Дніпра, Києва, Вінниці, Житомира, Львову, Одеси та Рівного.
Як повідомлялося, загалом з початку повномасштабного вторгнення на лікування за кордон відправлено близько 4 тис. українських громадян.
Фото: МОЗ