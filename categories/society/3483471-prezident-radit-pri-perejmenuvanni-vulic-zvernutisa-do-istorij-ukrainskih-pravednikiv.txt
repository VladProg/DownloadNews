Президент України Володимир Зеленський радить українцям при перейменуванні вулиць та площ у своїх містах та громадах звернутися до історій українських Праведників і увічнити їхню памʼять.

Про це він заявив у своєму відеозверненні, передає Укрінформ.

«До речі, зараз у багатьох містах і громадах України тривають дискусії про перейменування вулиць і площ. Раджу звернутися до історій українських Праведників і увічнити їхню памʼять», - сказав Зеленський.


На його думку, це саме про ту сміливість і людяність українців, які вже довели, що зло, яке приходить на нашу землю, неминуче програє.

24 лютого президент рф володимир путін оголосив про повномасштабне вторгнення в Україну. російські війська знищують об'єкти інфраструктури, житлові райони українських міст та селищ із використанням артилерії, реактивних систем залпового вогню та балістичних ракет.
У низці мість та громад українці ведуть дискусії щодо перейменування тих вулиць та площ, які були названі на честь російських діячів, або мають назву, пов’язану із рф чи республікою білорусь, з території якої рф розв'язала війну проти України.
Фото: Офіс Президента