26 співробітників Державної служби спеціального зв’язку та захисту інформації України за особисті заслуги відзначені державними нагородами.

Відповідний указ опублікований на сайті глави держави, повідомляє Укрінформ.
Звання бригадного генерала присвоєно заступнику голови Держспецзв’язку Олександру Потію, директору Департаменту внутрішнього аудиту та контролю за службовою діяльністю Адміністрації Держспецзв’язку Ігорю Нетребі та начальнику Інституту спеціального звʼязку та захисту інформації Національного технічного університету України «Київський політехнічний інститут імені Ігоря Сікорського» полковнику Олександру Пучкову.
Крім того, Президент відзначив державними нагородами 26 співробітників Держспецзв’язку - за особисті заслуги у захисті інформаційного простору держави, зразкове виконання службового обов’язку, високий професіоналізм.
Як повідомляв Укрінформ, 25 травня відзначається День Державної служби спеціального зв’язку та захисту інформації України.