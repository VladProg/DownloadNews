У Верховній Раді планують переглянути акредитації журналістів, які працюють у проросійських засобах масової інформації.

Про це Голова ВР Руслан Стефанчук повідомив в інтерв’ю Укрінформу.
«Нам треба буде провести серйозну роботу, пов’язану з переглядом акредитацій, щоб визначити ЗМІ, які або потрапили під санкції, або пропагували російські наративи. Ми маємо переглянути акредитації цих ЗМІ у Верховній Раді… Ми проведемо аналіз, після якого ухвалимо рішення щодо цього», - сказав спікер українського парламенту.
На його переконання, проросійським медіа не можуть мати акредитації Верховної Ради України.
Як повідомляв Укрінформ, упродовж 2021 року в Україні були запроваджені санкції проти низки телеканалів, які поширювали російську пропаганду. Йдеться про NewsOne, «112 Україна», ZIK, «НАШ».