У травні Державне бюро розслідувань розпочало 86 проваджень щодо зрадників та колаборантів.

Як передає Укрінформ, про це ДБР повідомляє у Телеграмі.
У травні за державну зраду вже відкрито 62 кримінальні провадження, у 29 провадженнях фігурантам повідомлено про підозру.
За колабораційну діяльність порушено 21 провадження, а двом колаборантам повідомлено про підозру.
Розпочаті провадження і щодо трьох пособників державі-агресору (ст. 111-2 Кримінального кудексу України).
Найбільшу кількість проваджень відкрито у Луганській, Донецькій та Запорізькій областях.
Всього з початку широкомасштабної війни працівники ДБР зареєстрували понад 420 кримінальних проваджень за державну зраду та колабораціонізм.
Як повідомляв Укрінформ, у Бердянську російські загарбники передали колаборантам кафе і ресторани, власники яких відмовилися від співпраці з ворогом і виїхали з міста.