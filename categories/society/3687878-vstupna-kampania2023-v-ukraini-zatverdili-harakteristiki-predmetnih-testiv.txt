Український центр оцінювання якості освіти затвердив характеристики предметних тестів основного та додаткового блоків Національного мультипредметного тесту 2023 року.

Як передає Укрінформ, про це повідомляє УЦОЯО.
Наказом визначені кількість завдань з кожного предмета, форми тестових завдань, час на виконання, схеми нарахування балів.
Тести з української мови, історії України, біології та хімії міститимуть по 30 завдань, з математики і фізики – 22 і 20 відповідно, з англійської, іспанської, німецької або французької мов – 32 завдання.

В УЦОЯО нагадали, що усі завдання НМТ відповідатимуть змісту програм зовнішнього незалежного оцінювання з навчальних предметів. Зміст завдань з історії України охоплюватиме події другої половини XVI – початку ХХІ ст.
Докладнішу інформацію про зміст, структуру кожного предмета НМТ й оцінювання можна знайти у відповідних розділах на сайті УОЦЯО.
Як повідомляв Укрінформ, Міністерство освіти і науки України затвердило календарний план організації та проведення у 2023 році НМТ.