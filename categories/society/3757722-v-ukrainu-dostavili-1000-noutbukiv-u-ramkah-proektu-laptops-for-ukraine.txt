В Україну прибула перша партія зі 1000 ноутбуків, що були зібрані в країнах ЄС за ініціативою Єврокомісії #LaptopsforUkraine.

Як повідомляє Укрінформ, про це сьогодні на власній сторінці у соціальній мережі Х (колишній Twitter) написала президент Європейської комісії Урсула фон дер Ляєн.
«За нашою ініціативою #LaptopsforUkraine в Україну доставлена перша партія з більш ніж 1000 пристроїв. Люди з усього ЄС щиро допомогли зробити це можливим, ще раз підтверджуючи нашу потужну солідарність з Україною. Це допоможе важко враженим (війною – ред.) регіонам залишатися на зв’язку», - написала президент Єврокомісії.


Our #LaptopsforUkraine initiative delivered its first batch of over 1000 devices to Ukraine.

People from all across the EU generously helped make this happen, reaffirming once again our strong solidarity with Ukraine.

This will help hard-hit areas in Ukraine stay connected. pic.twitter.com/v80BaVGXpk
— Ursula von der Leyen (@vonderleyen) September 6, 2023

Як повідомлялося, ініціатива #LaptopsforUkraine була започаткована минулого року, та має на меті доставити в Україну тисячі комп’ютерів. Ініціатива передбачає, що європейці передають Україні власні ноутбуки, що були у використанні, щоб допомогти людям, які страждають від російської агресії, у комунікаціях, в роботі та у навчанні. Лише за приблизними оцінками, щонайменше 200 000 українських дітей у найбільш вражених війною регіонах України нині навчаються дистанційно.