Уряд суттєво спростив механізм направлення військових на лікування за кордон.

Як передає Укрінформ, про це в Телеграмі повідомила пресслужба Міноборони.
«Спрощено механізм направлення військових на лікування за кордон. Цим кроком уряд суттєво скоротив бюрократичні процедури для захисників і захисниць. Відтепер медзаклад самостійно формуватиме висновок про необхідність направлення військового на лікування за кордон та надсилатиме пакет документів до відповідного державного органу Сил безпеки і оборони. Тобто даний висновок прийматиметься без консиліуму військово-медичного закладу», - йдеться в повідомленні.
Як повідомляв Укрінформ, 7 травня Координаційний штаб з питань поводження з військовополоненими повідомив, що за певних умов лікування та реабілітація військовослужбовця, який повернувся з полону, може відбуватися за кордоном.
Фото: Командування Медичних сил ЗСУ