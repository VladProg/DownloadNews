Наглядова рада Суспільного Мовлення обрала Марію Фрей членкинею правління, відповідальною за новини та регіональне мовлення.

Про це інформує Суспільне, передає Укрінформ.
Зазначається, що кандидатуру Фрей підтримали 13 членів Наглядової ради. Її голова Світлана Остапа підпише з новою членкинею правління контракт терміном на чотири роки.
Марія Фрей — генеральна продюсерка регіонального мовлення на Суспільному. До компанії долучилася у 2017 році й працювала над реформуванням регіональних компаній. До цього — висвітлювала російсько-українську війну в Маріуполі, займалась культурною дипломатією, працювала в комерційних медіа.