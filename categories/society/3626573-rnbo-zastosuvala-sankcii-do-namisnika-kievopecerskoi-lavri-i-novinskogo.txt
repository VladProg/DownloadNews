Рада національної безпеки та оборони застосувала персональні спеціальні економічні та інші обмежувальні заходи (санкції) до Вадима Новинського, намісника Свято-Успенської Києво-Печерської Лаври УПЦ Петра Лебедя та ряду священників Української православної церкви (МП).

Як передає Укрінформ, відповідний документ оприлюднено на сайті глави держави.
Так, згідно з ним, застосовуються санкції та обмежувальні заходи на п'ять років до бізнесмена, клірика Української православної церкви Вадима Новинського, намісника Свято-Успенської Києво-Печерської Лаври УПЦ Петра Лебедя, інших священників Української православної церкви.
Усього в переліку 10 осіб, до яких застосовуються санкції.
Як повідомлялося, Президент Володимир Зеленський ввів у дію рішення Ради національної безпеки і оборони "Про окремі аспекти діяльності релігійних організацій в Україні і застосування персональних спеціальних економічних та інших обмежувальних заходів (санкцій)".