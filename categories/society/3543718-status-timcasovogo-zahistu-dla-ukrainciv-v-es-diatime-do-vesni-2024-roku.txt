Статус тимчасового захисту для громадян Українців в Європейському Союзі діятиме до весни 2024 року, а також буде окреме роз'яснення щодо процедури реєстрації українців, які тимчасово повертаються додому.

Про це заявила віцепрем’єр-міністр з питань європейської та євроатлантичної інтеграції України Ольга Стефанішина в ефірі національного телемарафону, передає Укрінформ.
Вона зауважила, що на зустрічі сторони зафіксували, що статус тимчасового захисту, який отримали більше 5 млн наших громадян на території ЄС буде діяти до весни 2024 року як мінімум
Стефанішина зауважила, що проблемним питанням так само було те, що багато українців не просто вертаються, а вони на певний час приїжджають до України, а потім повертаються на територію Євросоюзу.
«Ми також зафіксували, що обмежень щодо повернення їх на територію ЄС не буде, буде окреме роз'яснення щодо процедури реєстрації таких громадян, адже були випадки затримання або навіть повернення в Україну, або недопуску громадян, які хотіли повернутися знову в ЄС», - сказала віцепремʼєр-міністр.
Як повідомлялося, 2 серпня європейська комісарка із питань внутрішніх справ Йлва Йоганссон прибула до Києва, аби обговорити з представниками українського уряду практичне виконання Директиви про тимчасовий захист, кроки на шляху до вступу до ЄС і непохитну підтримку Євросоюзом України та її народу.