Оновлений сервіс дозволяє українцям, які тимчасово перебувають за кордоном, швидко отримати інформацію про готовність паспортних документів.

Як передає Укрінформ, про це повідомив у Телеграмі уповноважений Верховної Ради України з прав людини Дмитро Лубінець.
Як зауважив омбудсмен, до Офісу уповноваженого надходять численні звернення від українців за кордоном про складність в отриманні інформації щодо термінів отримання паспортних документів.
“Тепер українці, які отримали прихисток в інших країнах зможуть швидко та зручно перевірити статус своїх паспортних документів за допомогою оновленого сервісу, який дозволяє отримати інформацію про готовність ваших документів всього за декілька кліків”, - повідомив Лубінець.
Як повідомляв Укрінформ, уряд ухвалив постанову, згідно з якою Державна міграційна служба і дипломатичні установи зможуть отримувати витяги з Держреєстру актів цивільного стану громадян, що значно спростить процедуру оформлення паспортних документів для громадян.