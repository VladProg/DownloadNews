Вища рада правосуддя обрала заступником голови Дмитра Лук’янова.

Як передає Укрінформ, про це інформують у ВРП.
«Сьогодні, 28 березня 2023 року, члена Вищої ради правосуддя Дмитра Лук’янова обрано заступником Голови Ради», - йдеться в повідомленні.
Зазначається, що Дмитро Лук’янов – доктор юридичних наук, професор, завідувач кафедри Національного юридичного університету імені Ярослава Мудрого, член-кореспондент Національної академії правових наук України.
На посаду члена Вищої ради правосуддя його обрав з’їзд представників юридичних вищих навчальних закладів та наукових установ 19 серпня 2022 року.
Як повідомлялося, на засіданні 23 січня 2023 року Вища рада правосуддя обрала своїм головою Григорія Усика.