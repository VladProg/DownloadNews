Міністерство охорони здоров'я подарувало 500 вишиванок українським немовлятам у прифронтових регіонах.

Як передає Укрінформ, про це МОЗ повідомляє у Фейсбуці.
“МОЗ спільно з партнерами подарувало вишиванки новонародженим українцям у прифронтових регіонах. Перші вишиті сорочки отримали близько 500 малюків, які народилися напередодні свята у фронтових та прифронтових регіонах України. Зокрема на Сумщині, Миколаївщині, Харківщині, Дніпропетровщині, Одещині, Чернігівщині та Запоріжчині”, - ідеться в повідомленні.
У час, коли Україна вже третій місяць поспіль протистоїть збройній агресії російської федерації, вишиванка стала своєрідним “генетичним кодом” українців та символом майбутньої перемоги.






МОЗ подарувало вишиванки українським немовлятам у прифронтових регіонах / Фото: МОЗ


































МОЗ подякувало кожному лікарю та благодійнику, який долучився до передачі подарунків малюкам. “Переконані, що вишиті сорочки слугуватимуть оберегом для новонароджених українців”, - зауважили у міністерстві.
Як повідомлялося, сьогодні, у третій четвер травня, українці вже традиційно святкують День вишиванки. Цей День не є офіційним, але відзначають його не тільки в Україні, але й за її межами – українці та всі прихильні до нас та до нашої культури люди.
Цьогоріч День вишиванки відзначають 19 травня. Він був започаткований 2006 року студенткою Чернівецького національного університету Лесею Воронюк.