Президент Володимир Зеленський присвоїв звання «Герой України» 49 особам, серед яких 46 – посмертно.

Відповідні укази №381/2023 - №429/2023 опубліковані на сайті глави держави, повідомляє Укрінформ.
Президент написав у Телеграмі: «Наші воїни, наші українські герої. Підписав укази про присвоєння звання Героя України. Кожне прізвище – це історія відваги, це історія волі, це історія України. Дякуємо нашим героям! Дякую кожній сімʼї, яка виховала таких воїнів для України!».
Нагадаємо, Президент Володимир Зеленський 8 липня відвідав острів Зміїний, де вшанував українських героїв та подякував усім, хто вже 500 днів б’ється з російською агресією.