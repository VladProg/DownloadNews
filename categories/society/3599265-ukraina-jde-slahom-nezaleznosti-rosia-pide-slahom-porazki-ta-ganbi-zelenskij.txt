Україна йде шляхом незалежності та інтеграції з цивілізованим світом, у той час, як росія піде шляхом поразки та ганьби.

Про це Президент Володимир Зеленський написав у Телеграмі, передає Укрінформ.
«Шлях нашої держави – це шлях незалежності, територіальної цілісності, інтеграції з цивілізованим світом і соціального розвитку. Шлях нашого ворога – поразка, ганьба й засудження», - зазначив глава держави.
Президент оприлюднив традиційну добірку фото, на яких зображено незламність українців та наслідки приходу «руського міра» на територію нашої країни.

Як повідомлялося, 24 лютого російська федерація розпочала новий етап війни проти України – повномасштабне вторгнення. російські загарбники обстрілюють та бомбардують мирні міста й села України, катують і вбивають мирне населення.
Сили оборони України чинять запеклий опір російським загарбникам.
Фото: ОП