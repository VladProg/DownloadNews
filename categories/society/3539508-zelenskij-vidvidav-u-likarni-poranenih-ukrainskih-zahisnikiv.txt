Президент Володимир Зеленський відвідав українських захисників, які зараз перебувають на лікуванні.

Як передає Укрінформ, про це Президент написав у Фейсбуці.
"Навіть перебуваючи на лікуванні, наші захисники зберігають бойовий настрій. Знайте, що ми вас дуже підтримуємо. Одужуйте швидше!" - написав Зеленський.

Також Президент України Володимир Зеленський подякував українським лікарям за роботу.
Слова вдячності він висловив у Фейсбуці.
"Надзвичайної поваги заслуговують і наші лікарі. Вони працюють цілодобово, піклуючись про життя тисяч наших людей. Дякую, що гідно тримаєте медичний фронт!", – зазначив Зеленський.
Він також оприлюднив відео із зустрічі з військовослужбовцями в лікарні.

Як повідомлялося, Президент Володимир Зеленський зустрівся з українськими військовими до Дня Сил спеціальних операцій Збройних сил України.