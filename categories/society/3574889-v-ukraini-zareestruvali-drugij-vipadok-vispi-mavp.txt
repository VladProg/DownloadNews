В Україні 19 вересня зареєстрували другий випадок мавпячої віспи.

Як передає Укрінформ, про це Міністерство охорони здоров’я повідомляє у Телеграмі.
"19 вересня в Україні був зареєстрований другий випадок віспи мавп. Наразі пацієнта госпіталізували з наступними симптомами: підвищена температура, висип на обличчі, ротовій порожнині, руках", - ідеться у повідомленні.
За словами пацієнта, висип з’явився ще наприкінці серпня. А до лікарні він звернувся кілька днів тому.
"Саме тому закликаємо всіх, хто має схожі до віспи мавп симптоми, одразу звертатись по медичну допомогу та самоізолюватись. Це важливо, щоб не наражати інших людей на небезпеку", - наголосили в МОЗ.
Як повідомляв Укрінформ, 15 вересня в Україні лабораторно підтвердили перший випадок віспи мавп.