28 березня об 11:00 відбудеться презентація курсу "Як оцінити шкоду довкіллю від російської збройної агресії" на Prometheus.

Організатори: Мережа захисту національних цінностей "АНТС", Медіацентр Україна - Укрінформ.
Спікер: Олена Сас - керівниця проєкту Мережі «ANTS».
Лектори курсу:

Оксана Абдулоєва - доцентка Інституту біології та медицини Київського національного університету імені Тараса Шевченка, кандидат біологічних наук, членкиня експертної групи з розробки наукових рекомендацій до фіксації та оцінки шкоди довкіллю від війни при Державній екологічній інспекції;
Марія Ільїна - завідувач відділу екосистемного оцінювання природно-ресурсного потенціалу Інституту економіки природокористування та сталого розвитку НАН України, доктор економічних наук;
Олена Крамаренко - заступниця міністра захисту довкілля та природних ресурсів України;
Олег Листопад - журналіст, еколог, офіцер ЗСУ у відставці.

Коротко. Шкода та збитки довкіллю України внаслідок війни, яку розв’язала проти нашої держави росія набуло небачених масштабів. Але для притягнення агресора до відповідальності замало емоцій. Потрібні факти, докази, цифри. Наш курс навчає тому, як фіксувати факти і докази та як обраховувати збитки, надаючи цьому вигляду переконливих цифр, отриманих за офіційними методиками.
З цього курсу ви дізнаєтесь:

як здійснюється технічна оцінка шкоди, завданої довкіллю російською збройною агресією (виявлення та фіксація фактів, збір доказів тощо);
як проводиться економічна оцінка збитків, які методики застосовуються та як здійснити обрахунки (для цього досить володіти шкільним курсом математики);
які закони, постанови та інші нормативні акти допомагають у цій роботі та як ними можна скористатися;
як правильно говорити (писати, знімати, показувати) про наслідки війни росії проти України для довкілля та здоров’я людей.

Найуспішніші слухачі курсу будуть запрошені для участі у літній Екошколі, де матимуть можливість удосконалити свої знання у живому спілкуванні з викладачами курсу.
Формат заходу – офлайн (Зала 1).
Дивіться на YouTube-каналі Укрінформу.