Університет штату Пенсільванія запрошує українських науковців, які були змушені покинути своє місце перебування в результаті російської агресії.

Як передає Укрінформ, про це Міністерство освіти та науки повідомляє у Телеграмі.
"Університет штату Пенсільванія (Penn State University) у партнерстві з Посольством України в США повідомляє про відкриття стипендіальної програми, до якої запрошуються українські науковці та аспіранти, які були змушені покинути своє місце перебування у результаті або з метою уникнення негативних наслідків російської агресії проти України", - ідеться у повідомленні.
Заявки можна подавати з 1 травня. Термін завершиться після наповнення програми.
Щоб подати заявку на програму, потрібно надіслати англійською мовою інформацію, що вказана у додатку, на електронну адресу: rnb5238@psu.edu. У копії до листа додати електронну адресу Пенсільванського університету у США: emb_us@mfa.gov.ua.
Як повідомляв Укрінформ, 20 квітня дружина Президента Олена Зеленська заявила, що на сайті Міністерства освіти і науки вже зібрано понад 60 безоплатних платформ для самоосвіти, зокрема для вивчення іноземних мов, дизайну та програмування. Ознайомитися з ними можна за посиланням.
Фото: https://www.psu.edu/