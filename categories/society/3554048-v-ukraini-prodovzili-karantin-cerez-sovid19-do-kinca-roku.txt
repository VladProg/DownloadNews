Кабінет Міністрів продовжив карантин та режим надзвичайної ситуації з метою запобігання поширенню СOVID-19 до 31 грудня 2022 року.

Як повідомив у Телеграмі постійний представник Кабміну у Верховній Раді Тарас Мельничук, відповідні зміни було внесено до розпорядження КМУ від 25 березня 2020 року № 338 «Про переведення єдиної державної системи цивільного захисту у режим надзвичайної ситуації», передає Укрінформ.
"Продовжено карантин до 31 грудня 2022 р. на всій території України", - написав Мельничук.
Як повідомлялося, карантин для протидії поширенню коронавірусу в Україні запровадили з 12 березня 2020 року. Потім його неодноразово продовжували і влітку 2021 року перевели у форму адаптивного карантину. Востаннє уряд у травні продовжував карантин в країні до 31 серпня 2022 року.