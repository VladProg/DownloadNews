російському блогеру, який називає себе головним спікером війни, оголошено про підозру у виправданні російської агресії проти України.

Про це в Телеграмі повідомив Офіс Генерального прокурора, передає Укрінформ.
«За процесуального керівництва Сумської обласної прокуратури повідомлено про підозру блогеру-мільйоннику в поширенні інформації, яка містить виправдовування збройної агресії РФ проти України (ч. 3 ст. 436-2 КК України)», - йдеться в повідомленні.
Як пояснюють в Офісі Генпрокурора, за даними слідства, чоловік, який народився та проживав у м. Сумах, у 2014 році виїхав у рф. У соцмережах, де він має мільйонну аудиторію, блогер називає себе головним спікером війни. За його словами, він допомагає росіянам «мобилизоваться и держать информационный удар». Виправдовуючи поразки військових рф, він розповсюджує класичні фейки російської пропаганди.
Досудове розслідування у кримінальному провадженні здійснюється слідчими Головного управління Нацполіції в Сумській області.
Як повідомляв Укрінформ, правоохоронці заочно повідомили про підозру в державній зраді посадовцю Укрзалізниці, який допомагає загарбникам відновлювати сполучення тимчасово окупованих районів Донеччини з росією.