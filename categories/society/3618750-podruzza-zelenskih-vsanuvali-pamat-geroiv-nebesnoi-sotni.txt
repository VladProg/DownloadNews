Президент України Володимир Зеленський разом із дружиною Оленою вшанували пам'ять Героїв Небесної Сотні.

Як передає Укрінформ, про це повідомляється в Телеграмі глави держави.
“Можна мати гідність, але не мати свободи. Можна мати свободу, але не бути гідним її. Це цінності, які найкраще розкриваються лише разом. Ось чому сьогоднішній день має подвійне ім’я. Бо Україна має і те, і інше. І ми не даємо ворогу їх й нас відібрати”, - йдеться в дописі.

Наголошується, що “не лише сьогоднішній - кожен день нині боронять і творять гідні й вільні люди”.

Джерело: ОПУ
“Нехай так залишається й після нашої перемоги.
З днем Гідності та свободи. Нашим днем”, - зазначено в повідомленні.
Також оприлюднено фото подружжя Зеленських, які ставлять лампадки на Алеї Героїв Небесної Сотні у центрі Києва.
Як повідомлялося, в Україні 21 листопада відзначається День Гідності та Свободи. Його встановлено згідно з Указом Президента від 13 листопада 2014 року на честь початку цього дня двох знаменних подій у новітній українській історії – Помаранчевої революції 2004 року та Революції Гідності 2013 року.


Фото: Zelenskiy / Official