Проєкт, що фінансується ЄС, «Українцям про Європейський Союз» (CEU4U) провів у Києві форсайт-сесію «Шлях до Європейського Союзу», мета якої – дослідити можливі сценарії євроінтеграції України та дати відповіді на питання: що мають зробити основні зацікавлені сторони, якою є цінність від вступу до ЄС, яке уявлення один про одного мають українці та європейці.

Про це повідомляє кореспондент Укрінформу.
Модератор, співзасновник Громадянської Платформи «Нова Країна» Валерій Пекар розповів, що захід проводиться у форматі форсайту – «активного дослідження майбутнього людьми, які безпосередньо відповідають за створення цього майбутнього».
Пекар зазначив, що тема цього форсайту, пов’язана зі вступом України до Європейського Союзу. «Очевидно, що вступ до ЄС дуже бажаний для багатьох українців, але цей процес не буде ані легким, ані швидким. На цьому шляху є численні виклики, ризики, бар‘єри. Можуть бути різні сценарії. Мета форсайту – дослідження ключових факторів, які впливають на цей процес, сприяють йому, гальмують його, прискорюють, зупиняють, полегшують, а також опрацювання сценарного простору, формування розуміння того, якими можуть бути сценарії, та що нам робити, щоби справдилися лише бажані для українців», – зазначив модератор.

У заході взяли участь десятки людей – урядовці, економісти, соціологи, політологи, правники, культурологи, медіаексперти, екологи, лідери бізнес-об‘єднань, експерти з міжнародних відносин, футурологи, фахівці з енергетики, освітяни, медики, журналісти, митці. Під час дискусії вони проаналізували мету, суб’єкти, проблеми, тренди, сценарії, «джокери», мрії, сумніви, виклики та ризики на шляху України до Євросоюзу.
Захід відбувся в Укрінформі у межах комунікаційної кампанії Представництва ЄС в Україні «Разом ми – Європа».






У Києві відбувся форсайт, присвячений розгляду можливих сценаріїв євроінтеграції України / Фото: Геннадій Мінченко, Укрінформ












































































































































































Як повідомлялося, глави держав та урядів Європейського Союзу 23 червня ухвалили рішення про надання Україні статусу країни-кандидата на вступ до ЄС. Одночасно із затвердженням статусу кандидата на вступ до ЄС для України Брюссель заохотив Київ продовжувати реформи. Своєю чергою, Урсула фон дер Ляйєн, Президентка Європейської Комісії, 14 вересня під час щорічного звернення до Європейського парламенту заявила, що "майбутнє України в Європейському Союзі".