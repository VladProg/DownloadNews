Комісія Міністерства культури та інформаційної політики з приймання-передачі державного майна знову не змогла потрапити до Києво-Печерської лаври.

Про це повідомляє кореспондент Укрінформу.
Зранку Комісія МКІП прийшла до Києво-Печерської лаври, але так і не змогла здійснити перевірку.
Представники УПЦ МП не пустили членів Комісії до лаври, тому згодом вони пішли.






Що відбувається біля Києво-Печерської лаври / Фото: Євген Котенко, Укрінформ


























































Як повідомлялося раніше, суд відмовив у забезпеченні позову Української православної церкви (московського патріархату) до Національного заповідника «Києво-Печерська лавра» про визнання недійсним правочину щодо відмови у продовженні безоплатного користування культовими будівлями та іншим майном, що є державною власністю.
Національний заповідник "Києво-Печерська лавра" оголосив про розрив договору про оренду з Українською православною церквою московського патріархату з 29 березня.
30 березня комісія Міністерства культури та інформаційної політики мала розпочати інвентаризацію майна Києво-Печерської лаври. Однак прибічники УПЦ (МП) завадили діяльності комісії.
Правоохоронці відкрили кримінальну справу за фактом перешкоджання журналістській діяльності на території Києво-Печерської лаври. Заявники повідомили, що під час зйомки сюжету один із священнослужителів пошкодив обладнання оператора.