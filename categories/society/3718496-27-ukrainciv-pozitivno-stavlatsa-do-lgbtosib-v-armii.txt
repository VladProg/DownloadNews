В Україні 27% громадян позитивно ставляться до ЛГБТ-осіб, котрі служать у Збройних силах України.

Про це свідчать результати дослідження групи "Рейтинг", презентовані під час пресконференції в Медіацентрі Україна-Укрінформ.
Згідно з дослідженням, 17% українців позитивно ставляться до ЛГБТ осіб в ЗСУ, 44% - нейтрально, 25% - негативно.

Також 43% людей вважають, що під час проходження служби в Збройних силах України ЛГБТ особи зазнають дискримінації, 32% вважають, що не зазнають.
Зокрема, більшість українців (69%) позитивно ставляться до ідеї надати право для партнерів ЛГБТ-військових користуватись тими ж правами, які передбачені законом для всіх військовослужбовців та членів їх сімей, 7% - негативно.
Загалом в Україні 48% громадян нейтрально ставляться до ЛГБТ осіб, 41% - негативно, 9% - позитивно.
Опитування проведене у березні 2023 року на замовлення Незалежної антикорупційної комісії (НАКО) за підтримки Українського ветеранського фонду Міністерства у справах ветеранів України.
В опитуванні методом CATI (Computer Assisted Telephone Interviewing – телефонні інтерв'ю з використанням комп'ютера) взяли участь 2000 респондентів віком від 18 років з усіх областей України, крім тимчасово окупованих територій Криму та сходу України, а також територій, де на момент опитування відсутній український мобільний зв'язок.
Помилка репрезентативності дослідження з довірчою імовірністю 0,95: не більше 2,2%.