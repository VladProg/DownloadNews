Кабінет Міністрів України створив посаду Уповноваженого з питань внутрішньо переміщених осіб.

Як передає Укрінформ, про це інформує Урядовий портал.
“28 червня уряд підтримав пропозицію Мінреінтеграції щодо запровадження посади Уповноваженого з питань ВПО — ключової посадової особи в державі, яка захищає права переміщених громадян”, - ідеться у повідомленні.
Зазначається, що уповноважений матиме статус заступника міністра з питань реінтеграції тимчасово окупованих територій України та координуватиме формування і реалізацію державної політики щодо внутрішнього переміщення.
Найближчим часом відбудеться призначення уповноваженого.
Як повідомлялося, Міністерство соціальної політики спрямувало черговий транш у 6,2 млрд грн на виплати внутрішньо переміщеним українцям. Загалом уряд виплатив близько 17,2 млрд грн 2,3 млн громадян.