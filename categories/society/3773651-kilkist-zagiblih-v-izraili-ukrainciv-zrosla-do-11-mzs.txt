Кількість громадян України, які загинули в Ізраїлі, що зазнав атаки ХАМАСу, зросла до одинадцяти осіб.

Про це Укрінформу повідомив речник речник МЗС Олег Ніколенко.
«МЗС України може підтвердити загибель одинадцятьох українців в Ізраїлі. Іще дев'ять громадян вважаються зниклими безвісти», – зазначив він.
Станом на 12 жовтня було підтверджено загибель семи українців.
Як повідомляв Укрінформ, вранці 7 жовтня палестинське ісламістське угруповання ХАМАС розпочало атаку на Ізраїль. Бойовики прорвалися до країни, одночасно завдаючи масованого ракетного удару.
На цей час відомо про 1300 загиблих, близько 3300 осіб зазнали поранень. Доля 150 людей, викрадених і вивезених у сектор Гази, невідома.
Ізраїль офіційно оголосив стан війни та мобілізував 300 тис. резервістів для відповіді на терористичну атаку.
США, ЄС, Україна та низка інших держав засудили атаки по Ізраїлю.