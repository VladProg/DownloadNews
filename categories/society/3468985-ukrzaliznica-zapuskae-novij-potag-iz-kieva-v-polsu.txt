З 1 травня призначений новий поїзд у сполученні Київ - Хелм - Київ.

Як передає Укрінформ, про це повідомляє Укрзалізниця у Телеграмі.
«Укрзалізниця призначає новий поїзд у сполученні Київ - Хелм - Київ з 1 травня.
Поїзд №23/24 відправлятиметься з Києва о 22:49 та прибуватиме до Хелма об 11:30. У зворотному напрямку поїзд відправлятиметься з 2 травня о 16:05 та прибуватиме до Києва о 7:29»,- йдеться в повідомленні.
В Укрзалізниці зазначають, що для зручності пасажирів по станції Хелм організоване хабове сполучення з Варшавою: пасажири, котрі прибувають до Хелма, можуть швидко пересісти на поїзд до Варшави, який відправляється о 13:11 та прибуває до Варшави о 16:11.
Аналогічний маршрут можливий і в зворотному напрямку: з Варшави поїзд польської залізниці відходить о 12:18 і прибуває до Хелма о 15:31, що дає пасажирам достатньо часу для зручної пересадки на поїзд з Хелма до Києва.