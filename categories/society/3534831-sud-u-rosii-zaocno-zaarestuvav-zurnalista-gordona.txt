Басманний суд москви ухвалив заарештувати заочно українського журналіста Дмитра Гордона.

Про це повідомляє Інтерфакс із посиланням на пресслужбу суду, передає Укрінформ.
«Судом задоволено клопотання стосовно Дмитра Гордона про обрання запобіжного заходу у вигляді взяття під варту заочно», - сказали в суді.
На початку тижня стало відомо, що мвс росії оголосило Гордона у федеральний розшук.
Слідчий комітет росії порушив стосовно Гордона справи за статтями про публічні заклики до розв'язування агресивної війни; дії, спрямовані на розпалювання ненависті чи ворожнечі за ознаками національності, а також про публічне поширення під виглядом достовірних повідомлень завідомо неправдивої інформації про дії збройних сил російської федерації.
Росфінмоніторинг вніс Гордона до списку терористів та екстремістів.
24 лютого рф розпочала новий етап війни проти України – повномасштабне вторгнення. Загарбники обстрілюють та бомбардують міста і села України, вбивають мирне населення.