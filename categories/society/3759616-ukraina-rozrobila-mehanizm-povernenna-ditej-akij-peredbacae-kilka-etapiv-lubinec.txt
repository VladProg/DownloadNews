Україна розробила механізм повернення українських дітей, який передбачає кілька етапів.

Про це уповноважений ВР з прав людини Дмитро Лубінець сказав під час Ялтинської європейської стратегії (YES), передає Укрінформ.
"На сьогодні розроблено механізм повернення українських дітей, який містить декілька ключових етапів: розробка механізму отримання списків дітей, верифікація та оновлення даних, документування фактів злочинів та виявлення нових обставин, психологічна реабілітація дітей після повернення, створення спеціального центру для реабілітації, відкриття гуманітарних коридорів", - написав Лубінець.
Він зазначив, що ці кроки мають на меті забезпечення безпечного повернення українських дітей.
Як повідомлялося, Офіс омбудсмена верифікував десятки місць в Білорусі, де утримують українських дітей. Раніше Дмитро Лубінець повідомив про 386 українських дітей, яких всиновили в Росії.