На честь української перемоги на Євробаченні поїзд 43 Київ — Івано-Франківськ в розкладі цього року отримає офіційну назву "Стефанія Експрес".

Про це повідомив у Телеграмі голова правління Укрзалізниці Олександр Камишін, передає Укрінформ.
"Поїзд 43 Київ — Івано-Франківськ в розкладі цього року офіційно стане "Стефанія Експресом", - йдеться у повідомленні.

Вокзали Києва, Калуша та Франківська будуть вітати цей поїзд піснею «Стефанія».
Камишін зауважив, що це буде перший у світі поїзд, названий на честь мами.
Як повідомляв Укрінформ, український гурт Kalush Orchestra переміг у фіналі "Євробачення-2022" з піснею "Стефанія". Після свого виступу музиканти закликали світ підтримати захисників Маріуполя, які тримають оборону на "Азовсталі".