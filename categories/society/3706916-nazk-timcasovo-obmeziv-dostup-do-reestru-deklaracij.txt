Доступ до Єдиного державного реєстру декларацій осіб, уповноважених на виконання функцій держави або місцевого самоврядування, тимчасово обмежено у зв’язку зі збоєм у його роботі.

Про це повідомляє Укрінформ із посиланням на сайт Національного агентства з питань запобігання корупції.
«НАЗК повідомляє, що у зв’язку зі збоєм у роботі Єдиного державного реєстру декларацій осіб, уповноважених на виконання функцій держави або місцевого самоврядування (Реєстру декларацій), доступ до нього обмежено з 11:20 9 травня 2023 року», - йдеться у повідомленні.
Нині проводяться невідкладні заходи з усунення помилки у роботі Реєстру. Про відновлення доступу до нього агентство повідомить додатково.
Як повідомлялося, увечері 25 квітня доступ до Реєстру декларацій також був обмежений у зв’язку з проведенням програмно-технічного обслуговування Єдиного державного реєстру декларацій осіб, уповноважених на виконання функцій держави або місцевого самоврядування.