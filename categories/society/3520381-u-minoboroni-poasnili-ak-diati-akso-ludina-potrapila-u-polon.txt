У Міністерстві оборони пояснили, як діяти родичам, якщо людина потрапила у полон.

Як передає Укрінформ, про це Головне управління розвідки Міністерства оборони України повідомляє у Фейсбуці.
"Якщо людина потрапила у полон – потрібно зробити два кроки. Близькі родичі та члени сім’ї полоненого можуть сповістити про подію відповідні органи, а далі звернутися у міжнародні організації", - йдеться у повідомленні.
Для отримання або надання інформації громадяни можуть звернутися до Об’єднаного Центру з пошуку та звільнення полонених при Службі безпеки України. Це можна зробити за телефонами: +38 067 650 83 32, ,+38 098 087 36 01 , або надіслати запит на електронну пошту united.centre.ssu@gmail.com.
З відповідними запитами можна також звернутися до Національного інформаційного бюро, зателефонувавши на гарячу лінію 1648 або на міський номер (044) 287-81-65 (для дзвінків із-за кордону). Також є варіант звернення на електронну пошту, яка розміщена на сайті Бюро nib.gov.ua.
Окрім того, розшуком полонених займається Координаційний штаб з питань поводження з військовополоненими, де за телефоном (044) 428-62-74 можна отримати необхідну інформацію, або надіслати електронний запит на адресу contact@gur.gov.ua.
Дізнатися про те, що особа захоплена у полон можна за телефоном довіри МВС: +38 089-420-18-66.
Також можна звернутися із заявою до найближчого територіального органу Національної поліції України, надіслати запит поштою, зателефонувати на телефон 102 (цілодобово) або телефон гарячої лінії (0894) 200-18-67.
Отримана заява реєструється в журналі Єдиного обліку та вносяться відомості до ЄРДР для здійснення органами Національної поліції досудового розслідування за ст. 110 Кримінального кодексу України з приміткою “знаходиться в полоні, 437 або 438 Кримінального кодексу України”.
"Після виконання першого кроку, а саме: отримання офіційної відповіді, громадянам рекомендовано звернутися на гарячу лінію Міжнародного Комітету Червоного Хреста за телефоном 0-800-300-155. Також можна підготувати звернення до Європейського суду з прав людини та до Комітету з прав людини ООН", - зазначили в ГУР МО.
Як повідомляв Укрінформ, Міністерство з питань реінтеграції тимчасово окупованих територій планує поновити роботу міжвідомчої комісії з виплат політв’язням.
Фото: Фейсбук Головного управління розвідки Міністерства оборони України