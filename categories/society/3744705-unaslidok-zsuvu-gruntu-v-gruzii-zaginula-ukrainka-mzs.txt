Унаслідок зсуву ґрунту в грузинському курортному селищі Шові загинула українка. Тривають пошуки її дитини, яка також знаходилася в місці трагедії.

Про це Укрінформу повідомили в пресслужбі МЗС.
«Українське посольство в Грузії встановило зв’язок із рідними загиблої та взаємодіє із грузинською владою задля підготовки репатріації тіла», - зазначили у пресслужбі.
Українські дипломати також паралельно перевіряють, чи не було інших українців у селищі Шові.
Як повідомляв Укрінформ, у грузинському курортному селищі Шові вдень 3 серпня стався зсув ґрунту. Понад 20 людей вважаються зниклими безвісти, кількість загиблих зросла до 12.
Фото: Новости - Грузия