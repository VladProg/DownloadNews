Російські Телеграм-канали поширюють фейкову платіжку нібито від українського "Нафтогазу", у якій за передачу інформації про колаборантів або ухилянтів пропонують "знижку" на оплату послуг компанії.

Як передає Укрінформ, про це Центр протидії дезінформації при Раді національної безпеки і оборони України повідомив у Телеграмі.
"Насправді такого повідомлення не існує. Пропагандисти взяли вже існуючу платіжку та додали до неї фейковий QR-код із надписом: "Ви можете отримати знижку на оплату послуг, якщо розповісте про колаборанта або ухильника за допомогою бота", – зазначили в ЦПД.

Фото: Центр протидії дезінформації

У Центрі закликають громадян довіряти лише джерелам верифікованої інформації.
Як повідомляв Укрінформ, російські пропагандисти поширюють фейкове оголошення про продаж органів "чистокровних українців" на чорному ринку для європейців.