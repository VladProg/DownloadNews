Посадовець-військовослужбовець у разі отримання винагороди за взяття терориста Ігоря Гіркіна у полон муситиме її задекларувати.

Про це йдеться у роз'ясненні Національного агенства з питань запобігання корупції, передає Укрінформ.
У НАЗК зауважили, що багато держслужбовців від початку російського вторгнення пішли захищати Україну.
"...Чи можна буде декларанту отримати винагороду за передачу терориста Гіркіна до ГУР? Так, законом не забороняється отримання такої винагороди суб’єктами декларування. Водночас у декларації за 2022 рік обов’язково слід зазначити ці кошти як дохід", - зазначають у відомстві.
Як повідомлялося, Головне управління розвідки Міністерства оборони України гарантує виплату 100 тисяч доларів за передачу терориста Ігоря Гіркіна (Стрєлкова) в український полон.
Раніше ряд активістів запропонували винагороду за взяття у полон Гіркіна - загальна сума сягнула 50 тисяч доларів.