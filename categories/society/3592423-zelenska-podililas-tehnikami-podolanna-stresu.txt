Дружина Президента Олена Зеленська показала відео із проєкту “Скажи чесно, як ти?”, в якому українські зірки діляться техніками, що допомагають здолати стрес.

Як передає Укрінформ, відповідне відео Зеленська опублікувала у Телеграмі.
За словами дружини Президента, у проєкті “Скажи чесно, як ти?” “зірки відверто діляться своїми переживаннями і техніками, які допомагають їм долати стрес”.
Зокрема телеведучий Вадим Карп’як на запитання проєкту відповів: “Бувало й ліпше, але загалом нормально. Людина до всього звикає”.



Також Зеленська поділилася відео співачки Роксолани і, за словами дружини Президента, “її простою, але надзвичайно дієвою вправою, яку можна покласти до аптечки самодопомоги”.



“Дивіться відео, приділяйте по кілька хвилин на день, аби виконувати вправи на поліпшення ментального здоров’я — і в жодному разі не звикайте до війни та шкоди, якої вона завдає нашій психіці”, - закликала перша леді.
Як повідомляв Укрінформ, Зеленська запропонувала українцям спеціальний курс “Важливі навички в періоди стресу”.
Фото: ОП