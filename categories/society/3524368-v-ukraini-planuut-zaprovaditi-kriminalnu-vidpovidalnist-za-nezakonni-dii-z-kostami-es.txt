В Україні за незаконні дії з коштами Європейського Союзу планують запровадити кримінальну відповідальність.

Про це повідомив очільник Бюро економічної безпеки (БЕБ) України Вадим Мельник в ефірі марафону UAразом, передає Укрінформ.
Відповідну норму Кримінального кодексу розробляють БЕБ спільно із Міністерством внутрішніх справ України та іншими державними органами. Попередньо йдеться про статтю 210-1 “Спричинення шкоди фінансовим інтересам Європейського Союзу”.
“Відповідальність за вчинення злочину за цією статтею перебдачатиме як і за незаконне отримання допомоги, так і за незаконне її витрачання", - розповів Мельник.

За його словами, на сьогодні здійснюються процедури узгодження остаточної редакції відповідної норми.
Нагадаємо: під час Міжнародної конференції в Лугано українська сторона домовилася про $1,9 млрд допомоги.