Новий міжнародний поїзд № 119/120 Київ – Хелм вирушив у перший рейс.

Як передає Укрінформ, про це у Телеграмі повідомляє Укрзалізниця.
До Хелма поїзд прибуде о 17:27, під пересадку до Варшави на польський IC21100 (18:12 —21:02).
Зворотно з Хелма поїзд вирушить о 10:23 (пересадка з поїзда IC12100 Варшава Всходня 06:05 — Хелм 08:42), прибуття до Києва - о 22:45.
"Перший рейс, звісно, з аншлагом, але на завтра кілька квитків ще є - застосунок все покаже", - зазначили в Укрзалізниці.
Як повідомляв Укрінформ, 19 серпня Укрзалізниця заявила про відкриття продажу квитків на новий міжнародний поїзд № 119/120 Київ – Хелм.