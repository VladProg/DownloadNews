Черговий випуск подкасту «Гóвори́ з Володимиром Ільченком», присвяченого діалектам української мови, представляє волинську говірку.

Автор проєкту, журналіст Укрінформу кандидат філологічних наук Володимир Ільченко представляє волинську говірку на Ютуб-каналі агентства.
Цього разу він говорить про Житомирщину, де проходить східна межа волинського говору південного-західного наріччя.

«Житомирська область унікальна, у ній зійшлися всі три українські наріччя: північне (Центральне Полісся), південно-західне та південно-східне. Волинський говір має багато спільного з подільським, тому подоляни, напевне, теж почують щось рідне», - зазначив Ільченко.
Автор демонструє уявний діалог двох старших жінок в одному із сіл на захід від Житомира, а також надає докладні пояснення фонетичних, граматичних та лексичних особливостей їхньої говірки.