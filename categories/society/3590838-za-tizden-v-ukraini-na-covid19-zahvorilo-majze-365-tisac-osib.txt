За минулий тиждень в Україні на COVID-19 захворіло майже 36,5 тис. осіб.

Про це повідомляє Міністерство охорони здоров'я, передає Укрінформ.
"За період з 03.10 по 09.10 в Україні зафіксовано 36 413 нові підтверджені випадки коронавірусної хвороби COVID-19 (з них дітей – 4194, медпрацівників – 832)", –йдеться у повідомленні.
Також за минулий тиждень, за даними МОЗ, госпіталізовано 6162 осіб, летальних випадків – 208, одужало – 37 238 осіб.
Протягом тижня проти COVID-19 вакциновано 151 376 людей. З усіх проведених щеплень 10,2% становлять перші дози, 5,2% – другі дози, 74,4% – перші бустерні дози, 10,2% – другі бустерні дози.
За даними Міністерства охорони здоров'я, за весь час пандемії в Україні захворіло – 5 256 432 особи, одужало – 5 060 861, летальних випадків – 109 616. Проведено тестувань (методом ПЛР та експрес) – 32 379 745.
Від початку вакцинальної кампанії отримали щеплення 16 141 677 осіб, з них дві дози – 15 335 358, першу бустерну дозу – 2 437 687, другу бустерну дозу – 61 332.
У МОЗ наголошують, що майже 800 тис. осіб не отримали другу дозу, а понад 13 млн – першу бустерну дозу.
Перелік пунктів та центрів вакцинації – за посиланням.