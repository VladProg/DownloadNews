Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Дмитро Смольєнко

Люди з групи евакуйованих мирних жителів Маріуполя, серед яких є і ті, хто провів два місяці в укритті заводу "Азовсталь", на автобусах рухаються у напрямку Запоріжжя, Запорізька область, 3 травня 2022 року.

Фото: Дмитро Смольєнко

Евакуйовані мирні жителі Маріуполя спілкуються з журналістами після прибуття до Запоріжжя, 3 травня 2022 року.

Фото: Дмитро Смольєнко

Евакуйовані мирні жителі Маріуполя під час їхнього прибуття до Запоріжжя, 3 травня 2022 року.

Фото: Дмитро Смольєнко

Літня жінка, евакуйована із окупованих російськими військами територій, у Запоріжжі, куди лише за пів дня, 2 травня 2022 року, прибуло понад 600 людей з Херсонської області, Полог, Токмака, Енергодара, Бердянська, Маріуполя, Волновахи.


Фото: Павло Багмут

Військовослужбовці несуть труну під час церемонії прощання із "кіборгом"-десантником, молодшим сержантом ЗСУ, фотографом, учасником російсько-української війни Русланом Боровиком (позивний "Багдад") на території Свято-Михайлівського Золотоверхого Собору, Київ, 4 травня 2022 року.

Фото: Павло Багмут

Доньки "кіборга"-десантника, молодшого сержанта ЗСУ, фотографа, учасника російсько-української війни Руслана Боровика (позивний "Багдад") під час церемонії прощання із батьком на території Свято-Михайлівського Золотоверхого Собору, Київ, 4 травня 2022 року.

Фото: Сергій Гудак

Пошкоджений російським ракетним ударом дах будинку у смт Воловець, Закарпатська область, 4 травня 2022 року.

Фото: Сергій Гудак

Чоловіки затуляють плівкою вибите вікно у будинку, подшкодженому російським ракетним ударом. СМТ Воловець, Закарпатська область, 4 травня 2022 року.

Фото: Микола М’якшиков

Люди на залізничному мосту, пошкодженому внаслідок ракетного удару російських військ, Дніпро, 5 травня 2022 року.

Фото: Юлій Зозуля

Понівечена внаслідок обстрілу російськими військами могила на Таїровському цвинтарі, Одеса, 1 травня 2022 року.

Фото: Дмитро Смольєнко

Медсестра із Лисичанська Оксана Баландіна, яка втратила обидві ноги та чотири пальці на руці, підірвавшись на міні, та її чоловік Віктор у лікарняній палаті у Львові, 3 березня 2022 року.

Фото: Євген Котенко

Ірпінський міський голова Олександр Маркушин, Голова парламенту Республіки Молдова Ігор Гросу та заступниця Голови Верховної Ради України Олена Кондратюк (зліва направо) під час відвідування Ірпеня, що зазнав руйнувань унаслідок атаки російських військ, Київська область, 4 травня 2022 року.

Фото: Євген Котенко

Прапор України, закріплений на понівеченій через обстріли російськими військами житловій багатоповерхівці в Ірпені, Київська область, 4 травня 2022 року.


Фото: Євген Котенко

Понівечені через обстріли російськими військами автомобілі на кладовищі техніки у Бучі, Київська область, 4 травня 2022 року.

Фото: Володимир Тарасов

Зруйнований унаслідок обстрілів російськими військами житловий будинок у звільненому від загарбників Ірпені, Київська область, 3 травня 2022 року.

Фото: Юлій Зозуля

Біженці з південного сходу України, яких евакуюватимуть до Німеччини, в Одесі, 3 травня 2022 року.

Фото: Геннадій Мінченко

Учасники мирної акції під гаслом "Save the military of Mariupol" із закликом до влади евакуювати українських захисників із заблокованого російськими військами Маріуполя на Майдані Незалежності, Київ, 3 травня 2022 року.

Фото: Володимир Тарасов

Снаряди на території зруйнованого внаслідок обстрілів російськими військами Міжнародного вантажного аеропорту "Антонов" у Гостомелі, Київська область, 5 травня 2022 року.


Фото: Олександр Лапін

Містяни оглядають російську військову техніку, розбиту під час боїв в Ірпені та Бучі на Київщині, на Європейській площі у Вінниці, 5 травня 2022 року.

Фото: Дмитро Смольєнко

Процес приготування консервованого тушкованого м'яса для військових ЗСУ, Запоріжжя, 5 травня 2022 року.

Фото: Сергій Гудак

Шеф-кухар Тетяна Івко на кухні "Гастрономічного батальйону Закарпаття", який щодня безкоштовно годує близько 2500 людей, Ужгород, 2 травня 2022 року.

Фото: Дмитро Смольєнко

Двох карликових черепах тримає дівчина із групи евакуйованих мирних жителів Маріуполя, серед яких є і ті, хто провів два місяці в укритті заводу "Азовсталь", дорогою до Запоріжжя, Запорізька область, 3 травня 2022 року.

Фото: Павло Багмут

Собака на території тимчасового притулку для тварин "Виставковий центр", Київ, 2 травня 2022 року.

Фото: Маркіян Лисейко

Сови у вольєрі на території притулку "Домівка врятованих тварин", розташованого на території парку "Знесіння". Тут волонтери створити штаб допомоги покинутим тваринам-переселенцям. Від початку війни притулок допоміг понад 2000 котам і собакам (близько 500 прилаштували у Львові, а 1500 – допомогли переправити за кордон), Львів, 29 квітня 2022 року.

Фото: Дмитро Смольєнко

Рятувальники на території населеного пункту, постраждалого від артилерійських обстрілів російськими військами, де триває очищення місцевості від мін та вибухонебезпечних предметів, Запорізька область, 29 квітня 2022 року.

Фото: Юлія Овсяннікова

Дитячі малюнки на стіні на станції метрополітену "Вирлиця", Київ, 1 травня 2022 року.

Фото: Микола М’якшиков

Дівчина робить селфі на тлі сакури, що квітне у Дніпрі, 4 травня 2022 року.