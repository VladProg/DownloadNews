Прикордонники повідомляють про поширення фейкового повідомлення щодо начебто обмеження виїзду за кордон юнакам віком від 15 років.

Як передає Укрінформ, про це йдеться у повідомленні ДПСУ.

"Мережею шириться документ ДПСУ про нібито обмеження виїзду за кордон юнакам від 15 до 18 років. Це – фейк!", - йдеться у повідомленні.
В ДПСУ зазначили, що сам «документ» містить значну кількість помилок, зокрема – русизми.
У Держприкордонслужбі додали, що при оформленні осіб на виїзд за кордон прикордонники керуються Постановою Кабінету Міністрів № 57. Обмеження щодо виїзду під час дії правового режиму воєнного стану стосуються чоловіків віком 18-60 років. Але і для цієї категорії є винятки.
Як повідомляв Укрінформ, Міністерство культури та інформаційної політики готує зміни до порядку виїзду за кордон артистів, митців, журналістів.
Фото: ДПСУ