У пункті пропуску "Шегині" на кордоні з Польщею відновили пропуск транспортних засобів.

Як передає Укрінформ, про це Західне регіональне управління Державної прикордонної служби України - Західний кордон повідомляє у Фейсбуці.
“До уваги громадян, які планують перетинати кордон. Пропуск осіб та транспортних засобів в пункті пропуску "Шегині" відновлено”, - ідеться в повідомленні.
Черга на виїзд з України у даному пункті пропуску складається із 120 легкових автомобілів та чотирьох автобусів.
Як повідомляв Укрінформ, зранку 27 вересня у пункті пропуску "Шегині" на кордоні з Польщею був призупинений пропуск транспорту в обох напрямках через несправність бази даних Митної служби.