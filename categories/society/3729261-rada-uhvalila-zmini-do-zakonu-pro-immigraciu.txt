Верховна Рада Україна у другому читанні ухвалила зміни до закону про імміграцію.

Про це повідомив народний депутат Украіїни від фракцїї «Європейська Солідарнісь» Олексій Гончаренко у Телеграмі, передає Укрінформ.
Він уточнив, що за проєкт закону проголосував 271 народний депутат.
Зокрема, законопроєкт передбачає вдосконалення підстав надання дозволу на імміграцію.
Також документом визначається, що факт перебування у шлюбі з громадянином України або іммігрантом не визнається підставою для надання дозволу на імміграцію.
Окрім того, зменшується строк розгляду заяви про надання дозволу на імміграцію з 1 року до 6 місяців.
Водночас законом уточнюються наслідки вилучення посвідки на постійне проживання (примусове повернення чи примусове видворення особи)
Документ також врегульовує питання отримання посвідки на постійне проживання особами, які, будучи неповнолітніми дітьми, прибули до України разом із батьками та не могли отримати паспорт громадянина СРСР, але були прописані разом з ними.
Зазначається, що метою змін до Закону України «Про імміграцію» є удосконалення механізмів надання дозволу на імміграцію, у тому числі спрощення процедур надання дозволу на імміграцію іноземним висококваліфікованим ІТ-спеціалістам, відмови в наданні дозволу на імміграцію, скасування дозволу на імміграцію та посвідки на постійне приживання, а також посилення заходів протидії нелегальній міграції відносно осіб, яким відмовлено у видачі дозволу на імміграцію або скасовано такий дозвіл, з урахуванням вимог та викликів сьогодення.
Крім того, Верховна Рада ухвалила зміни щодо вдосконалення законодавства у сфері міграції. Про це народний депутат із парламентської фракції «Голос» Ярослав Железняк повідомив у Телеграмі.
Він уточнив, що за «Проєкт Закону про внесення змін до Кодексу України про адміністративні правопорушення щодо вдосконалення законодавства у сфері міграції» №4411 проголосувало 297 народних депутатів.
Головною метою законодавчої ініціативи є вдосконалення норм Кодексу України про адміністративні правопорушення, що встановлюють відповідальність за порушення міграційного законодавства.
Так, документом передбачається доповнити кодекс новою статтею, яка передбачатиме встановлення адміністративної відповідальності за вчинення злісної непокори законному розпорядженню чи вимозі працівника ДМС під час виконання ним службових обов'язків, пов’язаних із запобіганням та протидією нелегальній (незаконній) міграції, іншим порушенням міграційного законодавства.
Водночас пропонуються зміни до статті 221, яка регулює питання притягнення до адміністративної відповідальності осіб, які, перетинаючи державний кордон, демонструють георгіївські (гвардійські) стрічки, що заборонено законом.
Очікується, що реалізація закону позитивно вплине на ключові інтереси органів державної влади, громадян України, іноземців та осіб без громадянства, світову (міжнародну) спільноту та дозволить удосконалити норми законодавства України щодо посилення відповідальності за порушення громадянами України, іноземцями та особами без громадянства вимог законодавства України про правовий статус іноземців та осіб без громадянства, що стане суттєвим важелем впливу на порушників міграційного законодавства, сприятиме підвищенню рівня запобігання та протидії нелегальній міграції в Україні, позитивно впливатиме на безпеку держави та відповідатиме міжнародним стандартам.
Як повідомляв Укрінформ, Верховна Рада підтримала в другому читанні та в цілому законопроєкт, яким із 1 січня 2026 року в Україні запроваджується електронна марка акцизного податку.