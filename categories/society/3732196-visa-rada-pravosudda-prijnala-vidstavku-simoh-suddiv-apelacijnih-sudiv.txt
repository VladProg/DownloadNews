Вища рада правосуддя звільнила сімох суддів апеляційних судів, які подали заяви про відставку.

Про це повідомляє ВРП, передає Укрінформ.
Зокрема, ВРП звільнила Андрія Горяйнова, Людмилу Черпіцьку, Світлану Шелест, Яну Глущенко з посад суддів Шостого апеляційного адміністративного суду, Мар’яна Кушнерика з посади судді Восьмого апеляційного адміністративного суду, Сергія Дужича з посади судді Північно-західного апеляційного господарського суду та Світлану Ткачук з посади судді Сумського апеляційного суду.
Як повідомлялося, 4 липня ВРП звільнила трьох суддів.