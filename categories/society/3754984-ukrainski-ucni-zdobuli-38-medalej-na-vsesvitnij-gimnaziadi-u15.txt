Учнівська збірна України посіла п'яте загальнокомандне місце та виборола 38 медалей на другій Всесвітній гімназіаді U15, що відбулася 19-27 серпня 2023 в бразильському Ріо-де-Жанейро.

Про це повідомляє пресслужба Міністерства освіти і науки, передає Укрінформ.
«Відмінний результат, зважаючи, що виступали українці лише у трьох видах спорту — бокс, де було найбільш потужне представництво, карате (3 спортсмена) і тхеквондо (1 спортсмен). Вище за нас лище команди Бразилії, Китаю, Китайського Тайбею та Англії», — сказав голова Комітету з фізичного виховання і спорту МОН України Вадим Стеценко.






Українські учні здобули 38 медалей на Всесвітній гімназіаді U15 / Фото: МОН

























Зазначається, що учнівська збірна виборола 38 медалей — 16 золотих, 13 срібних і 9 бронзових.
Загалом участь у змаганнях взяли школярі віком 13-15 років із майже 50 країн.
Як повідомляв Укрінформ, перші Всесвітні учнівські спортивні ігри U15 проходили у Белграді (Республіка Сербія).