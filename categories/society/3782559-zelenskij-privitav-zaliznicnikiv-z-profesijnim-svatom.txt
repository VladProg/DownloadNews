В Україні 4 листопада відзначають День залізничника.


Святом запроваджено згідно з Указом Президента від 15 липня 1993 року (зі внесеними змінами від 11 грудня 2002).
Саме 4 листопада у 1861 році до Львова вперше прибув потяг, який з’єднував територію сучасної України з Віднем, Краковом та Перемишлем. Цей день вважається початком історії залізниць в Україні. Ділянка залізниці Одеса-Балта, яку було прийнято вважати початком зародження залізничного транспорту в Україні, була побудована на 5 років пізніше від лінії Перемишль-Львів.
Із професійним святом привітав українських залізничників Президент України Володимир Зеленський.
"Сьогодні відзначаємо професійний день наших «залізних людей». Наша залізниця – це значно більше, ніж просто транспорт. Це гарантія, що наші люди, українська економіка й наша держава не будуть відірвані від європейських країн, які нам допомагають", - зазначив Президент.

За його словами, наша залізниця – це гарантія, що області України, міста й села в різних частинах держави навіть під обстрілами російських терористів об'єднані в один простір життя з необхідними товарами та сервісами.

"Дякую всім працівникам і працівницям нашої залізниці! Це 220 тисяч людей, які, попри будь-які небезпеки, працюють для того, щоб могла працювати держава, наше суспільство, наша економіка", - наголосив Зеленський.
Голова Верховної Ради України Руслан Стефанчук наголосив, що залізничники бережуть свій фронт, сполучають міста й зʼєднують людей, здійснюють евакуацію мирних людей із прифронтових територій, вдень і вночі роблять усе, аби поїзди йшли за розкладом.

За його словами, в часи повномасштабного вторгнення залізниця є основою логістики, а також надійним та безпечним видом транспортування.
«Дякую кожному й кожній серед багатотисячного колективу за вашу роботу та ваш внесок. З Днем залізничника. Слава Україні», - підкреслиа політик.