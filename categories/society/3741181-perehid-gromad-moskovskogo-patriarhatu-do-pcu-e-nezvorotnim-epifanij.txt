Митрополит Київський і всієї України Епіфаній наголосив, що процес приєднання громад Московського патріархату до помісної церкви є незворотним.

Про це він заявив на брифінгу за результатами Помісного Собору ПЦУ, повідомляє кореспондент Укрінформу.
"Об'єднавчий процес еволюційно вдало відбувається. Ви бачите, та чи інша громада у тому чи іншому регіоні самостійно, добровільно ухвалює рішення про приєднання до нашої помісної Православної церкви. Цей процес незворотний. Він відбувається спокійно та мирно. Я переконаний, що це призведе до остаточного єднання всіх українців навколо Київського престолу", - сказав Епіфаній.
Він також зазначив, що у ПЦУ готові розпочати діалог з представниками Московського патріархату, але "без жодних передумов".
Як повідомляв Укрінформ, голова Державної служби з етнополітики та свободи совісті Віктор Єленський завив, що протягом останніх п'ять років до ПЦУ перейшли 1,5 тисячі парафій Московського патріархату.