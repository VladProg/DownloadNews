В Комітеті з питань гуманітарної та інформаційної політики поінформували українців про платформи, де будуть транслюватися в прямому ефірі Великодні богослужіння.

Як передає Укрінформ, про це ідеться на сайті українського парламенту.
Зазначається, що богослужіння Православної церкви України з Михайлівського Золотоверхого собору у Києві (триватиме з 23:30 23 квітня й орієнтовно до 03:00 - 03:30 24 квітня) можна переглянути в ефірі національного всеукраїнського телемарафону єдиних новин по телебаченню та на YouTube каналі UA: Культура.
Онлайн-трансляцію богослужінь також можна подивитися:

на сторінці Настоятеля ПЦУ Блаженнійшого митрополита Епіфанія, який і очолить богослужіння;
на сторінці ПЦУ;
на сторінці ПЦУ на платформі YouTube.

Богослужіння Української греко-католицької церкви зПатріаршого собору Воскресіння Христового у Києві транслюватимуть в ефірі національного всеукраїнського телемарафону по телебаченню та на YouTube каналі UA: Культура. Початок о 07:30 24 квітня.
«Будь ласка, дотримуйтеся обмежень воєнного стану, правил комендантської години у кожному регіоні та слідкуйте за повідомленнями військово-цивільних адміністрацій. Пам‘ятаймо, що у російських військ немає жодних моральних обмежень», - зауважила заступниця голови Комітету з питань гуманітарної та інформаційної політики Ірина Констанкевич.
Як повідомлялося, 24 квітня 2022 року християни східного обряду відзначатимуть Світле Христове Воскресіння, або Великдень.