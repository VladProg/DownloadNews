Служба безпеки України Івано-Франківської області оголосила у розшук дружину проросійського політика - Оксану Марченко.

Про це свідчать дані, розміщені на сайті Міністерства внутрішніх справ, передає Укрінформ.
«Дата зникнення - 24.03.2023. Місце зникнення: Київ, Солом’янський (район - ред.). Стаття звинувачення: 110-2 ч.3 (Фінансування дій, вчинених з метою насильницької зміни чи повалення конституційного ладу або захоплення державної влади, зміни меж території або державного кордону України – ред.). Запобіжний захід: не застосовувався», - уточнюється у повідомленні.

Як повідомлялося, 5 квітня у СБУ заявили, що за матеріалами СБУ і у співпраці з Львівською обласною прокуратурою суд наклав арешт на ще дві земельні ділянки з об’єктами нерухомості, які незаконно перебували у власності Оксани Марченко. Загальна вартість арештованого майна становить майже 17,5 млн грн.