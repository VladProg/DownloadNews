Українські дипломати вже взаємодіють із грецькою владою задля перевірки наявності українців серед постраждалих людей внаслідок зіткнення потягів.

Про це повідомив речник МЗС України Олег Ніколенко у Фейсбуці, передає Укрінформ.
«Українські дипломати вже взаємодіють із грецькою владою задля перевірки наявності українців серед постраждалих людей внаслідок зіткнення потягів у Греції», - зазначив Ніколенко.
Як повідомлялося, унаслідок лобового зіткнення пасажирського та вантажного потягів у центральній Греції загинули 32 особи, щонайменше 85 зазнали травм.
Фото: EPA