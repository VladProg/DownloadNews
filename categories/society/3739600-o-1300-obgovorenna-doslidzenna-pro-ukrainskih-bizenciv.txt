24 липня о 13:00 - презентація та обговорення результатів досліджень щодо міграції, медіаспоживання та громадсько-політичної активності вимушених переселенців.

Організатори: Ukraine Media Center — Ukrinform, Громадянська мережа "ОПОРА".
Спікери: Ольга Айвазовська - голова правління Громадянської мережі "ОПОРА"; Анастасія Романюк - аналітикиня Громадянської мережі "ОПОРА"; Андрій Савчук - аналітик даних Громадянської мережі "ОПОРА"; Ольга Снопок - аналітикиня Громадянської мережі "ОПОРА".

Чому це цікаво?
Повномасштабне вторгнення Російської Федерації в Україну призвело до величезних масштабів міграції. Станом на зараз за кордоном перебуває 20% громадян України. Частина тих, хто виїхав за кордон, повернулися додому, хтось інтегрувався у суспільство нової для себе країни, але є й ті, хто лише зараз виїжджає за межі України.
Громадянська мережа "ОПОРА" системно вивчає суспільно-політичні настрої українців за кордоном та міграційні процеси українського населення після російського повномасштабного вторгнення.
Опитування “Медіаспоживання та громадсько-політична активність українців за кордоном” проведене за аналітичними напрацюваннями й на замовлення Громадянської мережі "ОПОРА" серед українців у 7 країнах світу, а дослідження “Кількість українців та їх міграція за кордон через війну” створене на основі даних МЗС, Держприкордонслужби та інших офіційних відомств.
Під час заходу будуть презентовані дані та висновки досліджень, які можуть бути корисними для організації та проведення перших повоєнних виборів, а також повоєнної відбудови України, повернення людських ресурсів тощо.
Формат заходу – офлайн (Зала 1).


Дивіться на YouTube-каналі Укрінформу.