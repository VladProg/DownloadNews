У Міністерстві з питань реінтеграції тимчасово окупованих територій надали роз’яснення стосовно того, які документи дозволено відсилати за кордон поштою.

Як передає Укрінформ, про це Мінреінтеграції повідомляє у Телеграмі.
«У зв’язку з воєнним станом держава розширила перелік документів, які українці можуть надіслати за кордон поштою», - ідеться в дописі.
Пересилати дозволено внутрішній паспорт, паспорт для виїзду за кордон і посвідчення особи щодо повернення в Україну.
Заборонено надсилати дозволи на право носіння зброї, трудові книжки, військові квитки та посвідчення особи.
У Мінреінтеграції наголошують, що у разі виявлення заборонених речей поштовий оператор або вилучає, або повертає пакунок відправнику.
«За цим посиланням можна перевірити перелік предметів, заборонених до пересилання в якусь певну країну», - додали в міністерстві.
Як повідомляв Укрінформ, для українців за кордоном створили корисний застосунок I’m Ukrainian.
Фото: minre.gov.ua