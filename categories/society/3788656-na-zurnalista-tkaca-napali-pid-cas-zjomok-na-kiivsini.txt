На журналіста "Української правди" Михайла Ткача було здійснено напад біля ресторану "Тандир" у селищі Козин Київської області.

Про це йдеться на сторінці УП, передає Укрінформ
У п’ятницю близько 23:20 журналісти проводили зйомку біля ресторану "Тандир", де помітили, зокрема, колишніх високопоставлених співробітників Офісу генпрокурора. Біля ресторану було багато автомобілів.
Коли охорона одного з відвідувачів помітила зйомку, то почала світити дальнім світлом і блокувати авто журналістів.
"Я вийшов із автомобіля, повідомив, що я журналіст "Української правди". Охоронці почали мне блокувати, а один підійшов і вдарив по камері, а також наніс удар мені", - повідомив Ткач у коментарі УП.



Як повідомлялось, 13 лютого 2022 року на журналіста УП Михайло Ткача та його знімальну групу напали у Дніпрі. Поліція розпочала два кримінальних провадження за фактом нападу на знімальну групу "Української правди". Подія сталася 13 лютого на території аеропорту в м. Дніпро.
Фото: facebook