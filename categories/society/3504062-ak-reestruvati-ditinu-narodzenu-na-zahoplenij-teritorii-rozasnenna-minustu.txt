На тимчасово захоплених територіях органи держреєстрації України втратили можливість працювати. Тож якщо малюка зареєстрували там, батьки можуть звернутися до суду на підконтрольній території та попросити зареєструвати його в Україні.

Про це повідомляє Міністерство юстиції в Фейсбуці, передає Укрінформ.
“Якщо малюка все ж було зареєстровано на тимчасово окупованій території – батьки можуть звернутися до суду на підконтрольній Україні території в спрощеній процедурі та без сплати судового збору. В такому випадку до переліку підстав для державної реєстрації народження дитини додається рішення суду про встановлення факту народження, яке підлягає негайному виконанню”, - пояснюють у Мін’юсті.
Зазначається, що з початком повномасштабного вторгнення росії в Україну змінився порядок надання послуг у сфері державної реєстрації актів цивільного стану, зокрема йдеться й про повну екстериторіальність. Тобто, більше немає прив'язки до місця проживання батьків чи місця народження дитини.
Під час війни державна реєстрація народження проводиться будь-яким органом державної реєстрації актів цивільного стану за зверненням одного чи двох батьків, когось із родичів, друзів чи іншої довіреної особи, в тому числі до органів місцевого самоврядування (виконавчих комітетів сільських, селищних, міських рад).
Звичними підставами для державної реєстрації народження є медичний висновок про народження і медичне свідоцтво про народження (форма № 103/о), а також може бути довідка довільної форми без проставлення печатки, що видається медичним працівником за відсутності можливості заповнення медичного свідоцтва.
Підтвердженням факту народження дитини поза закладом охорони здоров’я на період дії воєнного стану на території України проводиться надавачами медичної допомоги шляхом заповнення лікарем Медичного свідоцтва про народження (ф. № 103/о) після проведеного огляду жінки, яка народила дитину та самої дитини.
У Мін’юсті уточнюють, що такий огляд можливий, якщо в первинно-обліковій медичній документації жінки, в тому числі в електронній системі охорони здоров’я, наявні відомості, що підтверджують факт вагітності такої жінки.
Сімейний кодекс України зобов’язує батьків зареєструвати народження дитини протягом 1 місяця, але це не обмежує їх у праві звернутися до відділу державної реєстрації актів цивільного стану в значно пізніші строки. У період війни відповідальність за порушення місячного терміну не застосовується, акцентують у Мін'юсті.
Там зазначають, що документ, який посвідчує факт народження, є принциповою деталлю для подальшої реєстрації народження дитини. Державна реєстрація народження є безкоштовною.
Як повідомлялося, 24 лютого президент рф володимир путін оголосив про початок повномасштабного вторгнення в Україну. Війська рф обстрілюють і руйнують ключові об'єкти інфраструктури, проводять масовані обстріли житлових районів українських