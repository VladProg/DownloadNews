Правило, відповідно до якого по оформлення допомоги на проживання внутрішньо переміщеним особам достатньо звернутися одному члену сім'ї, набуде чинності з 1 листопада.

Про це повідомляє Міністерство з питань реінтеграції тимчасово окупованих територій, передає Укрінформ.
Як зазначають у міністерстві, в середині липня Кабмін змінив правила надання допомоги на проживання внутрішньо переміщеним особам.
Згідно з цими змінами, по оформлення допомоги на проживання має звертатись одна особа від усієї сімʼї, а не кожен її член окремо.
Ці нововведення мали набути чинності з 1 серпня і стосувалися внутрішніх переселенців, які вперше звертаються по допомогу.
«Але сьогодні уряд відтермінував введення в дію цієї новації до 1 листопада 2023 року», - наголошують у Мінреінтеграції.
Як повідомлялося, в Україні змінено підхід у наданні допомоги на проживання внутрішньо переміщеним особам. Відтепер виплати здійснюватимуться на сім’ю протягом шести місяців з можливістю продовжити ще на один шестимісячний термін для соціально уразливих сімей.
Фото: Олег Синєгубов, Телеграм