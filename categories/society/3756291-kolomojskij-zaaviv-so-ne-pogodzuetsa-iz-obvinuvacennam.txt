Бізнесмен Ігор Коломойський заявив, що дуже поверхово ознайомився зі звинуваченням, що йому висунуто, і з ним не погоджується.

Про це повідомляє Дніпро ТВ, передає Укрінформ.
На питання журналіста, чи встиг він ознайомитися зі звинуваченням, він заявив, що «дуже швидко, поверхово».
На запитання, чи погоджується з підозрою, Коломойський відповів:
«Ну, звичайно, ні. Абсолютно».

Раніше повідомлялося, що судове засідання щодо обрання запобіжного заходу Коломойському проходитиме у закритому режимі. Ігор Коломойський заявив, що проти, аби його знімали журналісти.
Коломойський прибув до суду. Зранку йому повідомили про підозру за кількома статтями Кримінального кодексу: ст. 190 та 209, а саме - легалізація майна, отриманого шахрайським шляхом.