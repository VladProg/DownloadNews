Папа Римський Франциск під час загальної аудієнції у середу, 26 квітня, закликав вірян помолитися за Україну.

Як передає Укрінформ, про це повідомляє Vatican News.
«Браття й сестри, не забуваймо молитися за багатостраждальну Україну», - закликав Папа Франциск, на що віряни на площі Святого Петра відгукнулися оплесками.
Минулої неділі Понтифік закликав світ не забувати про українців, які досі страждають від розв’язаної росією війни.


Як повідомляв Укрінформ, Папа Римський Франциск прийме Прем'єр-міністра України Дениса Шмигаля 27 квітня, напередодні апостольського візиту понтифіка до Угорщини.
Фото: vaticannews.va