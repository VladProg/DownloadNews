Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.


Фото: Альона Николаєвич

Церемонія підняття Державного прапора України біля Львівської обласної військової адміністрації в межах відзначення Дня Української Державності, Львів, 28 липня 2022 року.

Фото: Альона Николаєвич

Під час урочистої церемонії спецпогашення нової поштової марки "Доброго вечора, ми з України", на якій зображено український трактор, що тягне російський танк, у приміщенні Головпоштампту, Львів, 28 липня 2022 року.

Фото: В’ячеслав Мадієвський

Рятувальники під час ліквідації наслідків обстрілів російськими військами місцевого Будинку культури, Чугуїв, Харківська область, 25 липня 2022 року.

Фото: Дмитро Смольєнко

Наслідки ракетного обстрілу російськими військами фермерського господарство, де вщент зруйновано ангар з ріпаком, Запорізька область, 27 липня 2022 року.

Фото: Ніна Ляшонок

Пожежник ліквідовує займання, що виникло внаслідок ракетного удару, який російські війська завдали по курортному селищу Затока, Одеська область, 26 липня 2022 року.

Фото: В’ячеслав Мадієвський

Під час розбирання завалів Будинку культури в Чугуєві, який російські загарбники зруйнували ракетним ударом 25 липня, рятувальники знайшли тіло загиблої жінки, Харківська область, 26 липня 2022 року.

Фото: В’ячеслав Мадієвський

Люди у квартирі пошкодженого внаслідок обстрілів російськими військами житлового будинку в центрі міста, Харків, 23 липня 2022 року.

Фото: В’ячеслав Мадієвський

Унаслідок чергового обстрілу росіянами Чугуєва одна з ракет влучила у житловий будинок у приватному секторі, Харківська область, 26 липня 2022 року.

Фото: В’ячеслав Мадієвський

ДСНС України працює на місці влучання ракет С-300, якими російські загарбники обстріляли центр Харкова, 26 липня 2022 року.

Фото: В’ячеслав Мадієвський

Наслідки обстрілів російськими військами школи в Чугуївському районі, Харківська область, 25 липня 2022 року.

Фото: В’ячеслав Мадієвський

Написи на снарядах для американської гаубиці М-777, яку використовують українські артилеристи, Харківська область, 28 липня 2022 року.

Фото: Дмитро Смольєнко

Боєць батальйону Запорізької окремої бригади територіальної оборони на передовій позиції ЗСУ, Запорізька область, 17 липня 2022 року.

Фото: В’ячеслав Мадієвський

Військовослужбовці під час роботи з причіпною гаубицею зі стволом калібру 155 мм M-777 на позиції ЗСУ, Харківська область, 28 липня 2022 року.

Фото: Володимир Тарасов

Кадети Державного ліцею №23 "Кадетський корпус" ім. Володимира Великого у бомбосховищі під час повітряної тривоги, Київ, 27 липня 2022 року.

Фото: В’ячеслав Мадієвський

У міському парку Чугуєва розмістили тимчасові захисні споруди, що слугуватимуть для містян укриттям на випадок артилерійських обстрілів, Харківська область, 26 липня 2022 року.

Фото: Руслан Канюка

Техніка, яку ДСНС отримала від німецького уряду, на Михайлівській площі, Київ, 25 липня 2022 року.

Фото: Дмитро Смольєнко

Учасники спортивного флешмобу "Біжу за Азовсталь" на підтримку гарнізону "Маріуполь", Запоріжжя, 23 липня 2022 року.


Фото: Геннадій Мінченко

Президент України Володимир Зеленський (праворуч) та Президент Республіки Гватемала Алехандро Джамматтеі Файа під час спільного брифінгу, Київ, 25 липня 2022 року.


Фото: Володимир Тарасов

Президент України Володимир Зеленський (праворуч) і Президент Литви Гітанас Наусєда потискають один одному руки під час спільної зустрічі з представниками ЗМІ, Київ, 28 липня 2022 року.

Фото: Руслан Канюка

Герб Маріуполя, що потрапив до Книги рекордів України як найбільший герб українського міста, зібраний з конструктора Lego, під час презентації у Національному центрі ділового та культурного співробітництва "Український дім", Київ, 28 липня 2022 року.

Фото: Альона Николаєвич

Відвідувачі оглядають експонати виставки картин Марії Примаченко "Дарую Україні!" у Національному музеї імені А. Шептицького, Львів, 27 липня 2022 року.

Фото: Руслан Канюка

Люди читають книги під час флешмобу, організованого Київським книжковим клубом, у вестибюлі станції метро "Академмістечко", Київ, 24 липня 2022 року.

Фото: Микола М’якшиков

Скульптура у формі путіна, яку охочий може розбити за донат, у межах благодійної художньої виставки "Неприйняття" у стінах "Площі культури та креативу", Дніпро, 23 липня 2022 року.

Фото: Володимир Тарасов

Під час свята українського хліба у Національному музеї народної архітектури та побуту України "Пирогів" відтворили народний звичай обжинки – святкування закінчення жнив, Київ, 23 липня 2022 року.

Фото: Юрій Рильчук

Жінка в національному вбранні й вінку з польових квітів позує для фото на тлі Карпатських гір, село Бистрець, Верховинський район, Івано-Франківська область, 25 липня 2022 року.

Фото: Микола М’якшиков

Бджола біля лаванди на клумбі неподалік Дніпропетровського академічного театру опери та балету, Дніпро, 22 липня 2022 року.