На території Києво-Печерської лаври у день закінчення дії договору оренди з Українською православною церквою московського патріархату зібралися близько тисячі вірян, які не підтримують рішення держави.

Про це Укрінформу повідомили у поліції.
Богослужіння у Києво-Печерській лаврі розпочалося о 6.30. Наразі там ситуація спокійна, заворушень немає. Віряни УПЦ (МП), які прийшли на богослужіння, відкидають зв’язки своєї церкви з російськими загарбниками.






Виселення УПЦ МП з Лаври: на території монастиря збираються віряни / Фото: Євген Котенко, Укрінформ





































Як повідомляв Укрінформ, у Києво-Печерській лаврі заявили про розрив договору про оренду з УПЦ (МП) з 29 березня.


Намісник Києво-Печерської лаври митрополит Павло (УПЦ (МП)) заявив, що ченці Української православної церкви (московського патріархату) не збираються виселятися з Лаври.
Міністр культури та інформаційної політики Олександр Ткаченко заявив, що ченці зможуть після завершення державних перевірок залишитись у Лаврі за певних умов.
Митрополит Київський і всієї України Епіфаній у своєму зверненні до братії Києво-Печерської Свято-Успенської Лаври та громадськості заявив, що про закриття монастиря в Лаврі та припинення в ньому молитви, богослужінь, чернечого життя не йдеться.