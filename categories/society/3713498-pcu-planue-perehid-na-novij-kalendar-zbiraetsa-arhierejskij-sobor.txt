Архієрейський собор Православної церкви України у середу має ухвалити рішення щодо переходу на Новоюліанський календар.

Про це повідомила пресслужба ПЦУ, передає Укрінформ.






ПЦУ планує перехід на новий календар / Фото: ПЦУ




























Так, 23 травня відбулося засідання Синоду, під час якого обговорювалося календарне питання.
"Синод заслухав повідомлення митрополита Київського і всієї України Епіфанія про календарне питання та пропозиції з цього приводу, які після обговорення були затверджені для розгляду Архієрейським собором Православної церкви України”, - інформує пресслужба ПЦУ.
Рішення щодо переходу ПЦУ на новий календар має бути ухвалене за результатами засідання Архієрейського собору в середу. Потім перехід має схвалити помісний собор церкви 27 липня 2023 року.
У разі ухвалення відповідного рішення з 1 вересня віряни почнуть відзначати релігійні свята за новим календарем. Зокрема, Різдво святкуватимуть 25 грудня, а не 7 січня, День Святого Миколая 6 грудня, а не 19 грудня, Водохреще 6 січня, а не 18 січня.
Водночас не зміниться дата святкування Великодня.
Як повідомлялося, раніше про рішення щодо переходу на новий календар повідомила Українська греко-католицька церква.