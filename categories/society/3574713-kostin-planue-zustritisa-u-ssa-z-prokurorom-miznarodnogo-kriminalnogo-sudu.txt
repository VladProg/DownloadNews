Генпрокурор Андрій Костін планує низку зустрічей із американськими сенаторами і конгресменами, а також – із прокурором Міжнародного кримінального суду Карімом Ханом.

Про це глава ОГП поінформував у Твіттері, передає Укрінформ.
«​Плануємо низку зустрічей з американськими сенаторами та конгресменами, міністром юстиції та з прокурором Міжнародного Кримінального суду паном Карімом Ханом. Окрім Вашингтона, плануються зустрічі у Нью-Йорку в рамках заходів високого рівня 77-ї Генасамблеї ООН», - уточнив генпрокурор.
Як повідомляв Укрінформ із посиланням на генерального прокурора Андрія Костіна, Офіс генерального прокурора готує стратегію розслідування сексуальних злочинів росіян в Україні.