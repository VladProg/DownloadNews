Міністерство закордонних справ перевіряє наявність українців серед постраждалих людей внаслідок землетрусу в Марокко.

Про це повідомив у соцмережі Х (колишній Твіттер) речник МЗС Олег Ніколенко, передає Укрінформ.
«МЗС України перевіряє наявність українців серед постраждалих людей унаслідок землетрусу в Марокко. Наразі така інформація не надходила», - написав Ніколенко.
Він додав, що для отримання допомоги українці мають звернутися на гарячу лінію українського посольства в Рабаті за номером +212 6 61 18 63 90.
Як повідомляв Укрінформ, внаслідок потужного землетрусу у Марокко загинули 632 особи, ще 329 дістали травми. Найближчим великим містом до епіцентру землетрусу був Марракеш, історичний центр якого внесено до Всесвітньої спадщини ЮНЕСКО.
Президент Володимир Зеленський висловив співчуття рідним жертв землетрусу в Марокко.