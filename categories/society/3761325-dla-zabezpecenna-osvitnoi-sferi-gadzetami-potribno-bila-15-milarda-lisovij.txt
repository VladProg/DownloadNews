Для забезпечення освітньої сфери гаджетами потрібно біля 1,5 млрд грн.

Про це міністр освіти та науки Оксен Лісовий сказав на розширеному засіданні Президії Конгресу місцевих та регіональних влад при Президентові України, яке відбулося у Харкові, передає кореспондент Укрінформу.
"На національному рівні нам потрібно біля 1,5 млрд грн, щоб забезпечити протягом року всі потреби гаджетами для соціальних категорій, для цифрових освітніх центрів. Це 1,5 млрд грн. Намагаємося закривати цю потребу силами міжнародних партнерських організацій... На жаль, можу констатувати, темп цієї допомоги знижується", - сказав Лісовий.
Як додав міністр, для Харківської області набйлижчим часом буде забезпечено від 3 до 5 тис. девайсів.
Як повідомляв Укрінформ, на початку вересня дружина прем’єр-міністра Республіки Вірменія Анна Акопян передала МОН в якості гуманітарної допомоги для онлайн-навчання понад 1000 смартфонів, ноутбкуків та планшетів.
Фото: Євген Бородавко