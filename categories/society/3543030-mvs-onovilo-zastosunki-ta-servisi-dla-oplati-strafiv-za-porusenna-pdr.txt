Міністерство внутрішніх справ оновило застосунки та сервіси для оплати штрафів за порушення правил дорожнього руху.

Як передає Укрінформ, про це повідомляє пресслужба МВС.
Дізнатися про факт фіксації порушення правил дорожнього руху можливо за допомогою: Сервісу перевірки адміністративних правопорушень в галузі безпеки дорожнього руху на офіційному сайті МВС.
Також за допомогою офіційного мобільного застосунку МВС – “Штрафи ПДР” за наступними посиланнями для Android та IOS та телеграм-бота “Штрафи ПДР”.
У міністерстві нагадали, що офіційний застосунок МВС “Штрафи ПДР” та телеграм-бот отримали оновлення. Тому користувачам необхідно перевстановити програму, оновити підписку у боті для отримання повідомлень та додати своє авто.
“Офіційні сервіси МВС дозволяють не лише сплатити штрафи, які вже винесені, а й оперативно отримувати повідомлення про нові постанови або зміни їх статусу. Також в застосунках є інформація про розміщення на карті комплексів автоматичної фіксації порушень ПДР”, - зауважили у міністерстві..
Як повідомляв Укрінформ, сервісні центри МВС разом із командою державного підприємства "Інфотех" відновили частину онлайн-послуг в електронному кабінеті водія та анонсували низку нових послуг. Зокрема в електронному кабінеті знову доступна послуга страхування, можливість здійснення перевірки транспортних засобів за VIN-кодом та персональними даними власника. Крім того, можна замовити витяг з Єдиного державного реєстру транспортних засобів і перевірити історію транспортного засобу.