Національна рада з питань телебачення та радіомовлення отримала змогу знову проводити перевірки суб’єктів у сфері медіа.

Про це повідомляє пресслужба Нацради, передає Укрінформ.
"Медіарегулятор отримав змогу знову проводити перевірки суб’єктів у сфері медіа. Відповідні зміни були внесені урядом 13 червня до постанови, яка припиняла заходи державного нагляду (контролю) в умовах воєнного стану. Відтепер регулятор повернеться до виконання цих своїх законодавчих обов’язків", - йдеться у повідомленні.
Як повідомлялося, Кабмін ухвалив постанову від 13 березня 2022 р. № 303, яка передбачає припинення проведення планових та позапланових заходів державного нагляду (контролю) і державного ринкового нагляду на період дії воєнного стану.