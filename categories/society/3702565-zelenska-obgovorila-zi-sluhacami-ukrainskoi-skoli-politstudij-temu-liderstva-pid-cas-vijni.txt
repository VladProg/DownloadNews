Дружина Президента Олена Зеленська обговорила зі слухачами Української школи політичних студій особливості лідерства під час війни та збереження ментального здоровʼя нації.

Про це перша леді повідомила у Телеграмі, передає Укрінформ.
Серед обговорених тем були також особливості відбудови міст за філософією безбарʼєрності, відновлення людського капіталу й емоційна стійкість – власна та суспільна.
"Дуже важливо обмінюватися баченням нашого майбутнього. Якщо ми відчуваємо схоже, то й країну відбудуємо зі спільними цінностями – людськими та гуманістичними", – зауважила Зеленська.






Зеленська обговорила зі слухачами Української школи політстудій тему лідерства під час війни / Фото: Телеграм/Олена Зеленська































Вона наголосила, що перемога України означатиме не лише повернення до кордонів 1991 року, а й відновлення справедливості, притягнення до відповідальності всіх винних в агресії та воєнних злочинах проти українців.
"На це знадобиться не один – багато днів. І всі вони будуть важливі", – підкреслила перша леді.
Як повідомлялося, Українська школа політичних студій – це проєкт політичної просвіти, започаткований Лабораторією законодавчих ініціатив і Радою Європи у 2005 році.
УШПС випустила вже понад 500 лідерів у різних сферах.