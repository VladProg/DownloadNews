Більшість громадян Польщі (65%) і надалі хочуть допомагати українцям.

Про це свідчать результати опитування, проведеного центром Pollster для видання Super Express, передає Укрінформ із посиланням на Польське радіо.
На запитання, чи мають поляки і далі допомагати українцям, 65% респондентів відповіли так, 35% дали заперечну відповідь.
Опитування проведено 30-31 травня, у ньому взяли участь 1006 дорослих поляків.
Як повідомлялося, в Польщі на сьогодні перебуває понад 3 млн українців, з яких приблизно мільйон прибув після початку повномасштабного вторгнення Росії в Україну.