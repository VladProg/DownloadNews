Серед завдань української влади – дати можливість всім українським дітям навчатися у школі офлайн, а не дистанційно там і тоді, де і коли це дозволяє безпекова ситуація.

Про це у своєму зверненні заявив Президент Володимир Зеленський, передає кореспондент Укрінформу.

Відео: ОП
«Маємо відтепер і нового амбасадора нашої фандрейзингової платформи United24. Ним став британський актор Марк Стронг. Ми говорили сьогодні, і я подякував за рішення Марка працювати за напрямом «Освіта і наука». Його метою будуть збори коштів на відбудову українських шкіл. Наше завдання – дати всім українським дітям можливість навчатись у школі, а не дистанційно там і тоді, де й коли це авжеж дозволяють безпекові умови», - сказав він.
За його інформацією, завдяки платформі United24 уже було зібрано понад 470 мільйонів доларів.
«Майже пів мільярда благодійних внесків із більш як 110 країн світу. Різні країни, різний рівень внесків. Це й люди допомагають – звичайні люди, і компанії. Я дякую всім», - зазначив Глава української держави.
Як раніше повідомляло агентство, засновник World Central Kitchen став новим амбасадором United24.