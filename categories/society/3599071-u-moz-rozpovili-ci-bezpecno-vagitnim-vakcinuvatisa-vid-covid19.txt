Щеплення проти коронавірусу є безпечним для жінок при надії на будь-якому триместрі вагітності.

Про це повідомляє Міністерство охорони здоров'я у Фейсбуці, передає Укрінформ.
У відомстві наголосили, що коронавірусна хвороба може стати особливо ‌небезпечною ‌для‌ ‌жінок,‌ ‌які‌ ‌готуються‌ ‌стати‌ ‌мамами, адже може стати причиною передчасних пологів і ускладнень. Від тяжкого перебігу COVID-19 захищають вакцини.

"Вакцини є безпечними для вагітних та їх можна вводити протягом будь-якого триместру. Не потрібно відкладати вакцинацію до пологів", - рекомендують у МОЗ.
Якщо жінка вагітна і була щеплена раніше, їй слід зробити бустерну дозу.
У МОЗ зауважили, що згідно з останніми дослідженнями, вакцинація майбутніх мам також дає захист новонародженим до 6 міс.
Для щеплення вагітних і жінок, які годують груддю, віддають перевагу мРНК-вакцинам — Comirnaty/Pfizer-BioNTech та Moderna. Якщо ж їх немає, можна використовувати вакцину Janssen, зазначають у МОЗ.
У міністерстві також нагадали перелік пунктів та центрів вакцинації проти COVID-19.
Як повідомлялося, за даними МОЗ, за час пандемії в Україні захворіли на COVID-19 5 279 346 осіб; одужали 5 095 437 осіб, летальних випадків зареєстровано 109 819.
Від початку вакцинальної кампанії щеплено 16 146 963 особи, з них дві дози вакцини отримали 15 337 754 осіб, першу бустерну дозу 2 517 241 особа, другу бустерну дозу 75 231.