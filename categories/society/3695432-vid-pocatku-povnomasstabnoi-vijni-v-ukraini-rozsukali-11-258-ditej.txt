У нашій державі з початку повномасштабної війни з рф загалом вважаються розшуканими 11 258 дітей.

Про це поінформувала пресслужба Нацполіції України, передає Укрінформ.
“За даними childrenofwar.gov.ua (державний портал “Діти війни” – ред.), станом на 13.04.2023 (в Україні вважаються – ред.) зниклими безвісти — 410 дітей, розшуканими - 11 258 дітей”, - йдеться у повідомленні.

Окремо у НПУ поінформували, що з початку повномасштабної війни з росією слідчі Нацполіції розпочали 71 400 кримінальних проваджень за фактами вчинення на території України злочинів військовослужбовцями зс рф та їхніми пособниками.
З цієї кількості справ 59 251 була відкрита за ст. 438 Кримінального кодексу України (Порушення законів та звичаїв війни), 9 192– за ст. 110 ККУ (Посягання на територіальну цілісність і недоторканність України), 2 708 – за ст. 111-1 ККУ (Колабораційна діяльність), 152 – за ст. 111 ККУ (Державна зрада), 37 – за ст. 113 ККУ (Диверсія) та ін.
Як повідомлялося, в Україні станом на 12 квітня вважалася повернутою 361 дитина.