В Україні дощі та грози ймовірні в окремих областях, вночі 16-21°, вдень 28-33°, на півдні та сході країни подекуди 35°.

Про це Укрінформу повідомили в Українському гідрометцентрі.
"У західних, північних, більшості центральних областей, місцями на Одещині й Миколаївщині короткочасні дощі, грози, в окремих районах центральних, Сумської, Одеської і Миколаївської областей град та шквали 15-20 м/с; на решті території без опадів. Вітер південно-східний з переходом на північно-західний, 5-10 м/с. Температура у західних, більшості північних, Вінницькій і Черкаській областях вночі 13-18° (на крайньому заході місцями 10-12°), вдень 22-27°; на решті території вночі 16-21°, вдень 28-33°, на півдні та сході країни подекуди 35°", - йдеться у повідомленні.
У Києві та області 7 липня вночі очікується помірний короткочасний дощ, гроза; вдень невеликий дощ. Вітер південно-східний з переходом на північно-західний, 5-10 м/с. У столиці температура вночі 16-18°, вдень 23-25°, на Київщині вночі 13-18°, вдень 22-27°.
Синоптики прогнозують 8 липня в більшості західних, північних, центральних областей, на Одещині й Миколаївщині місцями короткочасні дощі, грози, в окремих районах центральних, Сумської, Одеської та Миколаївської областей град, шквали 15-20 м/с, на решті території без опадів; 9 липня вночі в західних областях, вдень в Україні подекуди грозові дощі. Вітер переважно північний, 5-10 м/с. Температура в західних, більшості північних, Вінницькій та Черкаській областях вночі 11-16°, вдень 22-27°; на решті території вночі 16-21°, вдень 28-33°.
У Києві та області 8-9 липня очікуються місцями короткочасні дощі, грози, лише вночі 9 липня без опадів. Вітер північний, 5-10 м/с. У столиці температура вночі 14-16°, вдень близько 25°, на Київщині вночі 11-16°, вдень 22-27°.
Згідно з прогнозом, у більшості південних, центральних, східних та північно-східних областях короткочасні дощі, грози, вдень 11 липня в західних областях невеликий короткочасний дощ, на решті території без опадів.Температура у східних та південних областях вночі 15-21°, вдень 10 липня 27-33°, 11 липня 23-29°; у західних областях вночі 10-16°, вдень 17-23°; на решті території вночі 13-19°, вдень 20-26°.
У Києві та області 10- 11 липня опади не пронозуються. У столиці температура вночі 13-18°, вдень 20-25°, на Київщині вночі 16-18°, вдень 23-25°.