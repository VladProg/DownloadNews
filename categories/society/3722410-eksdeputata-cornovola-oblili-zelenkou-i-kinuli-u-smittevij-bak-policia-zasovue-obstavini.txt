Поліція Києва проводить перевірку за фактом того, що у столиці колишнього народного депутата Тараса Чорновола група чоловіків облила зеленкою і кинула у сміттєвий бак.

Про це у коментарі Укрінформу заявила речниця столичної поліції Юлія Гірдвіліс.
«Подію зареєстрували, з’ясовуємо обставини. Триває перевірка», – заявила Гірдвіліс.
Раніше у ЗМІ з’явилася інформація, що у Києві колишнього депутата Верховної Ради Тараса Чорновола група чоловіків облила зеленкою і кинула у сміттєвий бак.
За даними ЗМІ, Чорновіл образливо висловився на адресу керівниці медичної служби механізованого батальйону «Вовки Да Вінчі», нареченої загиблого воїна Дмитра Коцюбайла («Да Вінчі») Аліни Михайлової.