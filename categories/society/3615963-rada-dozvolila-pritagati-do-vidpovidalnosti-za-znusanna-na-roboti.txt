Верховна Рада України ухвалила закон, яким визначається поняття "мобінг" та встановлюється адміністративна відповідальність за нього.

За цей законопроєкт № 5748 проголосували 302 народних депутати, передає Укрінформ.
У пояснювальній записці зазначено, що метою і завданням законопроєкту є захист учасників трудових відносин від різних форм “мобінгу” і встановлення адміністративної відповідальності за такі дії.
Закон визначає “мобінг” як діяння роботодавця або окремих працівників трудового колективу, які спрямовані на приниження гідності та честі працівника, його професійної (ділової) репутації у формі психологічного та/або економічного тиску, зокрема із застосуванням засобів електронних комунікацій, створення стосовно нього напруженої, ворожої, образливої атмосфери, у тому числі, що змушує особу недооцінювати власну професійну придатність.
Також передбачено внесення змін до трудового законодавства у частині врегулювання питання протидії “мобінгу”.