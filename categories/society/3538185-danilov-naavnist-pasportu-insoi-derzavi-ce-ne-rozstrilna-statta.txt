Якщо громадянин України має паспорт іншої держави - про це треба казати, це не «розстрільна» стаття.

Як передає Укрінформ, так відреагував секретар РНБО Олексій Данілов в ефірі всеукраїнського телемарафону на запитання щодо позбавлення українського громадянства деяких осіб.

«Якщо у когось є другий паспорт, якщо ти займаєшся політикою, громадською діяльністю - ти просто маєш про це сказати. Суспільство це має знати, і це не треба приховувати – це не розстрільна стаття, за це не дають 15 років. Але грати з державою у «кошки-мышки» не припустимо. В сучасному світі нічого приховати не можна.. крапка», - сказав він.

Данілов утримався від коментарів щодо громадянства тих людей, які фігурують у списках. Однак зауважив, що питання подвійного громадянства неодноразово розглядали, у тому числі й на засіданні РНБО: «І у нас чітко було розуміння: якщо людина займається політикою, займається публічними справами, - суспільство має знати, чи є в нього громадянство тої чи іншої країни». За словами Данілова, якби не було війни, то всі публічні люди мали би заповнити декларацію, де є графа щодо наявності другого паспорту.

Як повідомялось, ЗМІ опублікували скан нібито Указу Президента про позбавлення громадянства Корбана, Коломойського, Рабіновича та ще ряду політиків. Утім, офіційно ця інформація не підтверджувалася.