Міністерство внутрішніх справ і ЮНІСЕФ підготували по Україні 120 спеціалістів з безпеки в освітньому середовищі.

Про це у Фейсбуці повідомила заступниця міністра внутрішніх справ Катерина Павліченко, передає Укрінформ.
«Учора завершили своє навчання ще 30 спеціалістів з безпеки в освітньому середовищі. Кожен з них має стати суттєвим посиленням для громад. МВС України разом з UNICEF Ukraine сумарно підготували уже близько 120 фахівців. Із них 85% уже працює в громадах з закладами освіти. Враховуючи вчорашній випуск, ми зможемо покрити сумарно 330 закладів освіти в 110 громадах», - зазначила Павліченко.

За її словами, в Україні вибудовується нова модель безпеки в освіті, і ці спеціалісти мають стати рушієм безпекової компетентності для учасників освітнього процесу.
Як повідомлялося, передбачається, що «вихователі безпеки» - громадяни, які будуть координувати питання безпеки у школі, - мають бути у кожному навчальному закладі України.