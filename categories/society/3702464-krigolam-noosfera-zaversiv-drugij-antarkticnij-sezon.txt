Завершився другий антарктичний сезон українського науково-дослідного криголама “Ноосфера”.

Як передає Укрінформ, про це Міністерство освіти і науки повідомляє у Телеграмі.
29 квітня судно прибуло з Антарктики до порту Кейптауна у Південно-Африканській Республіці.
З крижаного континенту на “велику землю” криголам доправив три експедиції. Зокрема, зимувальний загін 27-ї Української антарктичної експедиції, учасники та учасниці якої протягом року працювали на станції “Академік Вернадський”.
"Це науковці за напрямами геофізика, біологія, метеорологія, а також команда життєзабезпечення", - зазначили в МОН.
Також, сезонний загін, що виконував завдання на “Вернадському” впродовж антарктичного - це вчені та технічні фахівці.
Ще "Ноосфера" перевіз учасників польської антарктичної експедиції зі станції “Арцтовський”.
Загалом другий сезон “Ноосфери” тривав чотири місяці.


Як повідомляв Укрінформ, 7 квітня на українській станції "Академік Вернадський" завершилася перезмінка експедицій, найближчий рік нова команда проводитиме різноманітні дослідження.