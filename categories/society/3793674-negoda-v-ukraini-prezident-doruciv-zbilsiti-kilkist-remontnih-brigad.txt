Президент доручив збільшити кількість ремонтних бригад і техніки, щоб якнайшвидше забезпечити електрикою жителів областей, які постраждали від негоди.

Про це у відеозверненні сказав Володимир Зеленський, передає Укрінформ.
"Провів детальну нараду з керівниками всіх тих областей, які найбільше постраждали від удару негоди. Це й Одеська область, і Миколаївська, Кіровоградська, Черкаська, Полтавська, Київська. Доповідали урядовці – міністри внутрішніх справ, енергетики, інфраструктури... Доручив збільшити кількість ремонтних бригад і техніки, щоб якнайшвидше забезпечити людей електрикою. Якщо необхідно, будуть залучені сили ДСНС та енергетиків з інших регіонів, де не було таких проблем із негодою", - сказав Зеленський.

Відео: ОП
Президент наголосив, що на випадок будь-якої надзвичайної ситуації - погодної чи безпекової - в усіх областях має бути достатня кількість «Пунктів незламності».
Глава держави подякував усім, хто працював, щоб відновити рух на дорогах та електропостачання.
Також, додав Президент, влада Одещини влада висловила готовність допомогти обласному центру з відновленням котельні, яка була ушкоджена через негоду.
Як повідомляв Укрінформ, Президент України у середу, 29 листопада, здійснив робочу поїздку до Одеської, Миколаївської та Херсонськоъ областей.
Фото: ОП