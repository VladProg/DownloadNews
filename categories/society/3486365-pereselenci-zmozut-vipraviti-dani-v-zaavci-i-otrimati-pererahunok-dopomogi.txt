Кабінет Міністрів України ухвалив рішення, яким передбачив можливість коригування помилок у даних, наданих внутрішньо переміщеною особою під час оформленні заявки про взяття на облік.

Про це повідомляє Укрінформ із посиланням на сайт Міністерства з питань реінтеграції тимчасово окупованих територій.
«Уряд розробив відповідне рішення, оскільки були випадки, коли через неправильно вказані дані ВПО не могли отримати виплату допомоги на проживання. Завдяки уточненню даних відтепер можна перерахувати розмір такої виплати», - пояснили у відомстві.

Як повідомлялося, цим рішенням уряду також забезпечується можливість отримати паперовий варіант довідки про взяття на облік внутрішньо переміщеної особи для тих людей, які подавала заяви через застосунок «Дія». Оскільки були випадки, коли через невірно вказані дані внутрішньо переміщені особи не могли отримати виплату допомоги на проживання, то передбачена можливість коригування помилок у даних, які надаються внутрішньо переміщеною особою.
Також передбачено, що виплачувати допомогу на проживання продовжать переміщеним особам, які подали заявку про знищене або пошкоджене житло до 20 травня поточного року, або які в будь-який час підтвердять відповідний факт документами, виданими органами місцевого самоврядування.