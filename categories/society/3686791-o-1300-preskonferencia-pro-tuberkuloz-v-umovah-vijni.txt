24 березня о 13:00 - до Всесвітнього дня боротьби з туберкульозом відбудеться пресконференція на тему: “Туберкульоз в умовах війни: ризики поширення, успіхи подолання та перспективи”.

Організатори: Медіацентр Україна – Укрінформ.
Спікери:

Ігор Кузін - заступник міністра охорони здоров'я, головний державний санітарний лікар;
Яна Терлеєва - завідувачка відділу управління та протидії туберкульозу Центру громадського здоров’я;
Наталія Гусак - голова Національної служби здоров’я України;
Ольга Клименко - голова правління БО ТВPeopleUkraine, голова керівного комітету Партнерства "Зупини туберкульоз. Україна", лідерка спільноти людей з ТБ.

Питання до обговорення:

Вплив активних бойових дій, тимчасової окупації та вимушеної міграції на розповсюдження туберкульозу.
Забезпечення безперервного доступу до медичної допомоги в умовах війни для людей з туберкульозом.
Перспективи успішної протидії туберкульозу, впровадження інновацій у поточних умовах та післявоєнний час.

Довідково. За даними Всесвітньої організації охорони здоров’я, туберкульоз входить до переліку десяти найбільш смертельно небезпечних інфекційних захворювань світу. До повномасштабного вторгнення росії Україна впевнено впроваджувала інноваційні рішення для боротьби з туберкульозом та займала у цьому напрямку лідируючі позиції серед країн Східної Європи та Центральної Азії (СЄЦА). Через активні бойові дії, прицільні атаки ворога на медичну систему, масштабну міграцію ризики розповсюдження інфекційних хвороб, зокрема й туберкульозу, зростають. Однак фахівці протитуберкульозної служби роблять усе, щоб мінімізувати ризики, та навіть продовжують впроваджувати інноваційні практики попри війну, яка триває.
Формат заходу – офлайн (Зала 1).
Дивіться на YouTube-каналі Укрінформу.