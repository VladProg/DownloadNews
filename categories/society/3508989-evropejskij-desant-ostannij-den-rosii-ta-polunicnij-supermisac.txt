Україна продовжує протистояти повномасштабному вторгненню рф. Життя під час війни фіксують фотокореспонденти Укрінформу.

Що потрапило в об’єктиви цього тижня – дивіться у добірці світлин.

Фото: Павло Багмут

Федеральний канцлер Німеччини Олаф Шольц, Президент Франції Еммануель Макрон, Президент України Володимир Зеленський, Прем'єр-міністр Італії Маріо Драгі та Президент Румунії Клаус Йоханніс (зліва направо) під час офіційної церемонії зустрічі біля Маріїнського палацу, Київ, 16 червня 2022 року.

Фото: Павло Багмут

Президент України Володимир Зеленський (ліворуч) і Президент Франції Еммануель Макрон під час спільної пресконференції, Київ, 16 червня 2022 року.

Фото: Геннадій Мінченко

Президентка Європейської Комісії Урсула фон дер Ляєн та Президент України Володимир Зеленський під час спільного брифінгу, Київ, 11 червня 2022 року.

Фото: Павло Багмут

Плакат та вінок під час акції "Останній день росії" біля посольства країни-агресора, Київ, 12 червня 2022 року.



Фото: Руслан Канюка

У столиці зустріли кортеж із тілом відомого київського активіста Романа Ратушного, який загинув 9 червня у боях під Ізюмом. Автомобілі проїхали біля Протасового Яру, куди десятки людей прийшли з квітами, прапорами, фаєрами та стали на коліна біля дороги, щоб віддати шану загиблому герою, Київ, 16 червня 2022 року.

Фото: Руслан Канюка

Напис білою фарбою "Роман Ратушний. Герої не вмирають!", створений на знак вшанування пам'яті загиблого у боях під Ізюмом київського активіста Романа Ратушного, Київ, 16 червня 2022 року.

Фото: Сергій Гудак

Батьки загиблого Марія та Іван і брат Роман під час церемонії прощання з 41-річним сержантом Русланом Ференці, який служив у десантно-штурмовому батальйоні і поліг, захищаючи Україну від російської агресії, Ужгород, 15 липня 2022 року.

Фото: Руслан Канюка

Військовослужбовець із прапором України стоїть біля Михайлівського Золотоверхого собору під час прощання із полеглим Володимиром Примаченком, який загинув, захищаючи батьківщину від російської агресії, Київ, 14 червня 2022 року.

Фото: Анна Опренюк

Тіла мирних жителів, яких убили російські військові, виявили поряд із селом Мироцьке Бучанського району. Сімох цивільних громадян загарбники катували, а потім жорстоко стратили пострілами в голову. У жертв були зв’язані руки та прострілені коліна. Бучанський район, Київська область, 13 червня 2022 року.

Фото: В’ячеслав Мадієвський

Харківська прокуратура та інші спеціалісти проводять огляди зруйнованих житлових будинків на Північній Салтівці – найбільш постраждалому від російських обстрілів мікрорайоні Харкова, 16 червня 2022 року.

Фото: В’ячеслав Мадієвський

Пошкоджений будинок у селі Руська Лозова, що постраждало внаслідок численних російських обстрілів, Харківський район, Харківська область, 16 червня 2022 року.

Фото: Дмитро Смольєнко

Журналісти фіксують наслідки російських обстрілів житлових будинків у смт Комишуваха, Запорізька область, 10 червня 2022 року.

Фото: Євген Любімов

Жінка сидить у вагоні на території комплексу "Залізне містечко" для тимчасового проживання ірпінців, які залишилися без житла внаслідок російської агресії. На території – п’ять нових вагонів-купе з кондиціонуванням та санвузлами, окремим вагоном-рестораном та вагоном з душовими кімнатами. Ірпінь, Київська область, 15 червня 2022 року.

Фото: Маркіян Лисейко

Міністр охорони здоров'я Віктор Ляшко відвідує пораненого чоловіка у палаті Клінічної лікарні швидкої медичної допомоги Львова, 10 червня 2022 року.


Фото: Володимир Тарасов

Демонстрування пошуку умовної вибухівки за допомогою спеціально облаштованого дрона у межах презентації техніки та технологій для розмінування – спільної роботи українських, американських та канадських спеціалістів, село Дмитрівка, Київська область, 16 червня 2022 року.

Фото: Дмитро Смольєнко

Військовий із позивним "Мамай" за кермом автомобіля. Волонтери зробили зі спортивного авто спеціальну тактичну машину. Запоріжжя, 14 червня 2022 року.

Фото: Володимир Тарасов


Бійці добровольчого формування Бучанської міської територіальної громади під час занять з тактики бою, Київщина, 17 червня 2022 року.

Фото: Павло Багмут

Ліжка для перевезення поранених в одному з восьми вагонів спеціально облаштованого медичного потяга. Поїзд переобладнали та запустили під час війни на замовлення «Лікарів без кордонів», Київ, 14 червня 2022 року.

Фото: Сергій Гудак

Майстер Ярослав Печунка фарбує куплений на зібрані кошти автомобіль перед відправленням на фронт, Ужгород, 11 червня 2022 року.

Фото: Геннадій Мінченко

Експонати вуличної фотодокументальної виставки "Комунізм = рашизм" під час її відкриття на Михайлівській площі, Київ, 15 червня 2022 року.

Фото: Ніна Ляшонок

Учасники урочистого шикування поліцейського патруля та парамедиків з нагоди початку сезону мотопатрулів у парку Шевченка, Одеса, 11 червня 2022 року.

Фото: Ніна Ляшонок

Працівники Національної поліції України та військовослужбовці проводять рейд на пляжі, нагадуючи відпочивальникам про можливе замінування території. Чоловікам призовного віку військові вручали повістки. Одеса, 14 червня 2022 року.

Фото: Сергій Гудак

Дитина тренується на скеледромі на новому модульному майданчику для кросфіту, Ужгород, Закарпатська область, 11 червня 2022 року.

Фото: Юрій Рильчук

В Івано-Франківську баскетболісти влаштували благодійний турнір з вуличного баскетболу 3х3 "Step by step to win", у межах якого збирали кошти на автомобіль для ЗСУ, 16 червня 2022 року.

Фото: Олександр Лапін

У Вінницькому академічному музично-драматичному театрі ім. М. Садовського у межах Міжнародного фестивалю "Мельпомена Таврії" відбулася прем’єра вистави "Хлібне перемир’я" за п’єсою українського письменника, перекладача Сергія Жадана, Вінниця, 15 червня 2022 року.

Фото: Юлій Зозуля

Чоловік обливається морською водою з відра, Одеса, 13 червня 2022 року.

Фото: Юлій Зозуля

"Полуничний" супермісяць над Чорним морем, Одеса, 14 червня 2022 року.

Фото: Ніна Ляшонок

Через заблоковані морські шляхи експорту зерна на прикордонних пунктах утворюються затори з вантажівок, Одеська область, 11 червня 2022 року.

Фото: Анна Войтенко

Зерно кукурудзи на складі в одному з сіл Київської області, 10 червня 2022 року.

Фото: Ніна Ляшонок

Аграрії Одещини першими в Україні розпочали збір врожаю ячменю, Одеська область, 11 червня 2022 року.