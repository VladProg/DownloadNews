Інформація про випадки захворювання на холеру є фейком, спалахів холери не заерєстровано в жодному населеному пункті України.

Про це в Телеграмі повідомляє Центр протидії дезінформації при РНБО, передає Укрінформ.
"Фейк: Мені сусідка казала, що її чоловіка троюрідний брат захворів холерою. На сьогодні спалахів холери не зафіксовано в жодному місті чи селі", - йдеться у повідомленні.

В ЦПД наголошують, холера – це гостре інфекційне захворювання, що розвивається при вживанні харчових продуктів або води, заражених бактерією Vibrio cholerae.
Найкращим способом профілактики хвороби є вакцинація, а не ліки.
Також в ЦПД спростовують інформацію, що не можна нічого мити сирою водою, купатися у водоймах начебто через зараження води.
"У жодній із водоймищ України холера не знайдена. На сьогодні вся інформація, яку ви читаєте «від перевірених джерел», поки що на рівні конспірології. Достовірну інформацію читайте в офіційних новинах своєї громади/міста", - йдеться у повідомленні.
У ЦПД наголошують, що для приготування їжі слід користуватися бутильованою водою, а також кип'ятити воду для вживання, тоді бактерія помирає при кип'ятінні води.
Як повідомляв Укрінформ, у Миколаївській та Одеській ОВА спростували інформацію про начебто виявлені випадки захворювання на холеру у цих регіонах.