Президент Володимир Зеленський звернувся до Прем'єр-міністра Дениса Шмигаля з проханням комплексно опрацювати питання, порушене у петиції щодо заборони видавати повістки на блокпостах, автозаправних станціях і на вулиці.

Про це йдеться у відповіді глави держави на петицію №22/145362-еп, повідомляє Укрінформ.
"Я звернувся до Прем'єр-міністра України Дениса Шмигаля з проханням комплексно опрацювати порушене в електронній петиції питання в контексті дотримання прав громадян та законодавства про військовий обов'язок і військову службу", – йдеться у відповіді глави держави.

Петиція зареєстрована 29 червня і набрала 26 740 голосів за 25 000 необхідних для розгляду. Автор петиції – Ігор Нерозя.
Фото: ОП