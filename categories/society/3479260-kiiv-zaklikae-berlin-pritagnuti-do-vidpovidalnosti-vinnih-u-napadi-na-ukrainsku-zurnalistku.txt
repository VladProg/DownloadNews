Посольство України у Німеччині закликає поліцію Берліна негайно вжити усіх необхідних заходів, щоб якомога швидше провести слідство стосовно нападу на кореспондентку українського телеканалу «1+1» Наталію Мосейчук та притягнути винних до відповідальності.

Про це йдеться у заяві посольства, опублікованій у Фейсбуці, передає Укрінформ.
"9 травня на території меморіального комплексу радянським воїнам у Трептов-парку у Берліні стався інцидент за участі російськомовного громадянина, який намагався завдати тілесних ушкоджень кореспондентці українського телеканалу «1+1» Наталії Мосейчук. Знімальна група готувала на місці сюжет про цьогорічне відзначення заходів із вшанування пам’яті загиблих у Другій світовій війні", - зазначається у повідомленні.
Посольству України у ФРН відомо про даний інцидент, у відповідному порядку поліція Берліна поінформована про події, що мали місце на території меморіального комплексу.