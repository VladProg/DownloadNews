3 травня о 13:30 відбудеться пресконференція на тему: “Як війна впливає на свободу слова: результати дослідження про вплив війни на роботу медіа в Україні”.

Організатори: Центр прав людини ZMINA, Фонд “Демократичні ініціативи” імені Ілька Кучеріва за підтримки Представництва Freedom House в Україні.
Спікери:

Поліна Бондаренко - політична аналітикиня Фонду “Демократичні ініціативи” імені Ілька Кучеріва;
Володимир Яворський - експерт Центру громадянських свобод;
Тетяна Печончик - голова Центру прав людини ZMINA.

Модераторка: Ірина Іванченко - речниця Центру прав людини ZMINA.
Питання до обговорення:

Де проходить межа між свободою слова та національною безпекою?
Якими є найбільші загрози свободі слова та роботі журналістів в умовах повномасштабної збройної агресії рф проти України?
Наскільки поширеною є цензура і самоцензура?
Чи бояться журналісти за власну безпеку?
Чи можливо створити єдині правила роботи медіа під час війни?

Коротко. Учасники заходу представлять соціологічне дослідження про вплив війни на роботу медіа в Україні, проведене Фондом “Демократичні ініціативи” імені Ілька Кучеріва у співпраці з Центром прав людини ZMINA. Дослідження охопило 165 журналістів з різних регіонів України у межах експертного опитування і фокус-груп.
Формат заходу – офлайн (Зала 2).
Дивіться на YouTube-каналі Укрінформу, а також на фейсбук-сторінці ZMINA.