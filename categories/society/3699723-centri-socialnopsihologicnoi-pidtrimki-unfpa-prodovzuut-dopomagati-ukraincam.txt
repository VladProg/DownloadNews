Міжнародні організації, серед яких є UNFPA (Фонд Народонаселення ООН в Україні), продовжують надавати допомогу українцям, які вимушено покинули свої домівки, рятуючись від війни.

Як передає Укрінформ із посиланням на сайт Міністерства з питань реінтеграції тимчасово окупованих територій, фахівці здійснюють соціально-психологічну підтримку у спеціальних центрах.
«Там можна отримати консультації з юридичних питань, щодо медичної та гуманітарної допомоги, державних виплат, тимчасового прихистку, а також психологічну підтримку», - йдеться у повідомленні.
Центри працюють у Полтаві, Запоріжжі, Львові, Дніпрі, Києві, Чернівцях, Херсоні, Харкові, а також у місті Мукачево.
Як повідомлялося, вплив війни на психологічне здоров’я неминучий, але піклуватися про свій ментальний стан так само важливо, як і про фізичний. Безкоштовні сервіси психологічної допомоги під час війни працюють для українців.