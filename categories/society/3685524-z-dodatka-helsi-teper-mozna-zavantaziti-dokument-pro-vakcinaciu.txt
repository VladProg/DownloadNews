З додатка Helsi тепер можна завантажити PDF-документ про імунізацію.

Як передає Укрінформ, про це Helsi.me повідомляє у Телеграмі.
«Тепер ви можете завантажити PDF-документ про імунізацію прямо з додатка Helsi», - ідеться в повідомленні.
Для цього потрібно перейти до розділу «Медична картка» та натиснути «Вакцинації», після цього обрати потрібний документ та натиснути кнопку «Завантажити у PDF» і він буде збережений на телефоні.
Ця послуга доступна в останній версії застосунку, тож потрібно оновити його.
Як повідомляв Укрінформ, кількість прийомів у сімейних лікарів, проведених через медичну інформаційну систему Helsi.me, з початку року зросла удвічі.