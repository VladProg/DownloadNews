Президент Володимир Зеленський відзначив державними нагородами 23 співробітників Національної поліції України з нагоди професійного свята.

Як передає Укрінформ, відповідний указ опублікований на сайті глави держави.
Згідно з указом, за особисту мужність і самовідданість, виявлені під час виконання службового обов’язку, високий професіоналізм та з нагоди Дня Національної поліції України офіцери поліції нагороджені орденами «За заслуги» ІІІ ступеня, «За мужність» ІІІ ступеня, Данила Галицького, медалями «За бездоганну службу» ІІІ ступеня та «Захиснику Вітчизни».
Як повідомлялося, 4 липня в Україні відзначається День Національної поліції.