Міжнародний Комітет Червоного Хреста тимчасово призупинив свою роботу в Україні з міркувань безпеки.

Як передає Укрінформ, про це Reuters повідомив речник організації.
«З міркувань безпеки наші команди сьогодні призупинили роботу», – відповів він на запитання агентства.
Норвезька рада у справах біженців також повідомила, що вона призупинила свою роботу в Україні, доки її не буде безпечно відновити.
Як повідомляв Укрінформ, уранці 10 жовтня російські війська вдалися до масованих обстрілів усієї України, спрямувавши вогонь проти цивільного населення. Є руйнування об'єктів інфраструктури й жертви серед мирних жителів.
За даними Генерального штабу Збройних сил України, за ранок 10 жовтня росія випустила по Україні 84 крилаті ракети, 43 з яких були збиті.