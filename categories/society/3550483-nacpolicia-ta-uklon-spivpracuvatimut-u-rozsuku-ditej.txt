Національна поліція та онлайн-сервіс виклику автомобілів Uklon розпочали співпрацю задля пошуку зниклих дітей.

Про це повідомляє у Фейсбуці Міністерство внутрішніх справ, передає Укрінформ.
"Користувачі мобільного застосунку, які перебувають неподалік від місця зникнення дитини, будуть отримувати інформацію про зниклу малечу", - зазначено в повідомленні.

МВС закликає громадян реагувати на такі сповіщення й за потреби звертатися до поліції. Під час пошуку неповнолітніх важлива кожна хвилина, наголошують правоохоронці.
Як повідомляв Укрінформ, за даними Офісу омбудсмена, в Україні вважаються безвісти зниклими 198 дітей.