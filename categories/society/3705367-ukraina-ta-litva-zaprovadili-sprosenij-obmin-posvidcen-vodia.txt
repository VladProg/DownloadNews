Кабмін схвалив міжурядову угоду з Литвою про взаємне визнання та обмін національних посвідчень водія.

Як передає Укрінформ, про це повідомив Прем’єр-міністр України Денис Шмигаль у Телеграмі.
“Україна та Литва впроваджують спрощений обмін водійських посвідчень, без додаткових іспитів. Відповідну угоду сьогодні схвалив уряд. Цінуємо всебічну підтримку Литви та дякуємо за гостинність щодо українців. Тепер створюємо для наших громадян у Литві нові можливості”, - зазначив Шмигаль.
Він пояснив, що обмін водійських посвідчень буде відбуватися без складання теоретичних і практичних іспитів, що заощадить час і зусилля тисяч людей.
Зазначається, що для обміну слід лише подати документ про постійне проживання в країні, оригінал посвідчення та дійсну медичну довідку, зауважив Шмигаль.