Громадяни України, які шукають прихисток за кордоном, можуть скористатися інтерактивною мапою, розробленою Міністерством закордонних справ.

Про це повідомило Міністерство з питань реінтеграції тимчасово окупованих територій, передає Укрінформ.
Як зауважили у відомстві, згадана мапа містить інформацію, зокрема, про актуальні правила в’їзду та перебування в різних країнах, особливості оформлення тимчасового захисту, соціальне й медичне забезпечення.
Скориставшись цим ресурсом, можна також дізнатися, де знайти допомогу в країні перебування.
В інтерактивній мапі містяться дані з посиланнями на офіційні інформаційні джерела. Доступна вона за посиланням.
Як повідомляв Укрінформ, уповноважений Верховної Ради України з прав людини Дмитро Лубінець наголосив, що українські біженці за кордоном не мають погоджуватися на роботу без трудової угоди, щоб не стати жертвами трудової експлуатації.
Фото: Голос Америки