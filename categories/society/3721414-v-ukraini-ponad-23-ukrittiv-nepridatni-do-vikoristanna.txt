В Україні станом на 10 червня перевірені 62 тисячі 912 укриттів, з них понад 23% є непридатними до використання.

Як передає Укрінформ, про це повідомила Державна служба з надзвичайних ситуацій.
"Зачиненими виявилися 9,3%, непридатними до використання 23,6% від перевірених. Не обстежено 0,6% від загальної кількості через бойові дії", – ідеться в повідомленні.

За даними ДСНС, у Києві перевірені 4 655 укриттів. З них зачиненими виявилися 0,6%, непридатними до використання – 34,6%.
Перевірку укриттів в Україні здійснювали майже дві тисячі груп у складі представників місцевих органів виконавчої влади, ДСНС і Національної поліції.



Як повідомляв Укрінформ, після загибелі в Києві трьох людей через неможливість потрапити в укриття під час ворожого обстрілу Президент Володимир Зеленський доручив провести повну ревізію всіх захисних споруд у самій столиці та по всій країні.
Фото: ДСНС