Від початку повномасштабного вторгнення рф в Україну 1933 дитини вважалися зниклими безвісти, з них 1794 дитини поліція знайшла і повернула рідним.

Про це повідомив голова Національної поліції Ігор Клименко у Фейсбуці, передає Укрінформ.
"росія вкрала в українських дітей батьків, домівки, дитинство. росія забрала 243 маленькі життя. Ще 446 покалічила та поранила. За час цієї підступної війни 1933 дитини вважалися безвісті зниклими. 1794 з них поліція знайшла та повернула рідним. Але 139 дітей досі у розшуку", - заявив Клименко.

Фото: Фейсбук Ігора Клименка

Він наголосив, що кожна українська дитина має знати, що дорослі щодня борються за їхнє мирне та щасливе дитинство.
"І ми неодмінно проженемо цю російську навалу з нашої землі. Заради вас, діти", - додав очільник Нацполіції.
Як повідомлялося, 1 червня відзначається Міжнародний день захисту дітей.
Фото: АА