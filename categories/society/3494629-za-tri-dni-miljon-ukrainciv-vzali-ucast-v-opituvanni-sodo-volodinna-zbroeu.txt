За три доби один мільйон українців взяли участь в опитуванні у застосунку “Дія” щодо вільного володіння зброєю.

Як передає Укрінформ, про це міністр цифрової трансформації Михайло Федоров повідомив у Телеграмі.

"1 000 000 українців взяли участь в опитуванні в Дії щодо легалізації зброї. Уявіть собі, це фантастичний результат прямої електронної демократії. За 3 дні 1 млн", - зазначив Федоров.
Як повідомляв Укрінформ, 25 травня Міністерство внутрішніх справ спільно з Міністерством цифрової трансформації запустили у "Дії" опитування про обіг вогнепальної зброї серед цивільного населення. Для участі в голосуванні слід зайти у розділ “Послуги”, обрати “Опитування” та вибрати один із трьох запропонованих варіантів.
Опитування триватиме 7 днів. Узяти участь можуть тільки повнолітні громадяни.