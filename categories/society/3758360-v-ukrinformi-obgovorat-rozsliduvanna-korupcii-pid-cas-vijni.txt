У четвер, 7 вересня, о 20.00 на Ютуб-каналі Ukrinform TV дивіться чергову програму "Укрінформ: Вечірній стрім". Сьогоднішня тема: “Розслідування корупції під час війни: між правдою та зрадою".

На міжнародній арені Україну продовжують сприймати як країну зі значним корупційним ризиком. Звинувачення у корупції можуть напряму впливати на допомогу Україні, зокрема, постачання зброї.
Згідно з дослідженнями, 89% громадян України вважають корупцію другою за рівнем значущості проблемою після повномасштабної війни. 84% українців виступають за те, щоби факти корупції в органах влади оприлюднювали, незважаючи на війну.
Учасниками програми стануть журналіст, засновник проєкту “Наші гроші” Юрій Ніколов та авторка "Цензор.НЕТ", членкиня громадської антикорупційної ради при Міністерстві оборони Україні Тетяна Ніколаєнко.
Під час стріму обговорюватимуть: які є виклики для свободи слова під час війни, роль медіа у боротьбі з корупцією, чи є теми, які під час війни краще не піднімати, аби це не зашкодило державі, як перевіряти інформацію та інше.
Ведучий - журналіст Василь Самохвалов.
"Укрінформ: вечірній стрім" виходить в ефір на Ютуб-каналі Ukrinform TV. Це програма, де провідні експерти країни обговорюють актуальні події України та світу.