Міністр оборони Рустем Умєров закликав 1 жовтня вшанувати пам’ять загиблих захисників і захисниць України.

Про це йдеться на його сторінці у Фейсбуці, передає Укрінформ
"1 жовтня, 9:00 – всеукраїнська акція вдячності та поваги нашим захисникам і захисницям. Хвилиною мовчання вшановуємо подвиг наших людей, які загинули, захищаючи нашу державу", - написав міністр.
За його словами, не потрібно спеціально виходити на площі чи вулиці.
"Просто на хвилину зупиніться там, де ви будете о 9-й ранку та вшануйте пам’ять наших захисників і захисниць", - закликав Умеров.
Як повідомлялося, 14 липня 2023 року Верховна Рада змінила дати трьох свят. Відтепер Різдво Христове офіційно відзначатиметься в Україні 25 грудня, а не 7 січня, День Української державності – 15 липня, а не 28 липня, День захисників і захисниць України – 1 жовтня, а не 14 жовтня.