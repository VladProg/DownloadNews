Сьогодні, 21 липня, о 20.00 на на Youtube-каналі Ukrinform TV виходить чергова програма "Укрінформ: Вечірній стрім". Її тема - "Ментальне здоров'я під час війни".

Гостем студії буде відомий український психотерапевт, доктор медичних наук, професор Олег Чабан.
Ведучий програми - журналіст Василь Самохвалов.
Очікується, що психотерапевт дасть відповіді на запитання про те: скільки українців потребуватимуть психологічної та психічної допомоги; як знайти “свого психолога” та чи вистачить їх; що таке посттравматичний розлад і хто вразливий до нього; чи адаптувалася наша психіка до небезпек війни; як заспокоїти дітей під час вибухів та повітряних тривог тощо.
"Укрінформ: вечірній стрім" виходить в ефір щопонеділка і щоп'ятниці о 20:00 на Youtube-каналі Ukrinform TV. Це програма, де провідні експерти країни обговорюють актуальні події світу та України.