Російська федерація за допомогою інформаційної блокади намагається приховати від своїх громадян перебіг і наслідки війни.

Про це повідомляє Центр протидії дезінформації при Раді національної безпеки і оборони, передає Укрінформ.
«ЦПД при РНБО України інформує, що російська федерація здійснює інформаційну блокаду для своїх жителів, щоб приховати хід та наслідки війни», - йдеться в повідомленні.
Зазначається, що така блокада вигідна російському президенту володимиру путіну, оскільки дезінформованим народом легше керувати.

«Згадаймо історію Північної Кореї та їхньої «перемоги» у Чемпіонаті Світу з футболу-2014. Та уявімо, який парад на 9 травня буде цьогоріч, та скільки «перемог» буде приписано російській армії», - наголосили в ЦПД.
Як повідомляв Укрінформ, Центр протидії дезінформації при РНБО України викрив маніпулятивні тези міністерства оборони рф щодо псевдоперемог в Україні.