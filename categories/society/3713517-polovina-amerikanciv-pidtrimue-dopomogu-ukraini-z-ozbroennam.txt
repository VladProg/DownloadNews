Питання надання допомоги Україні трохи втрачає у підтримці американських виборців, але все одно залишається на високому рівні.

Як передає Укрінформ, про це йдеться в опитуванні незалежного дослідницького інституту NORC при Університеті Чикаго.
Результати дослідження показують, що постачання озброєння Україні у квітні цього року підтримували 50% американців, у січні – 48%, а в травні 2022 – 60%.

За економічні санкції проти Москви у квітні цього року виступали 58% опитаних, проти – 14%, 27 відсотків були байдужими.
Допомогу біженцям з України підтримували 56% американців у квітні, 55% у січні та 64% у травні 2022.
За продовження урядового фінансування допомоги Україні висловилися 40% респондентів у квітні, 37% у січні та 44% у травні 2022.
Опитування AP-NORC проводилися 12-16 травня 2022 року за участю 1172-х дорослих та 26-30 січня 2023 року за участю 1068-х дорослих по всій країні, а опитування UChicago Harris/NORC проводилося 13-17 квітня 2023 року з 1180 дорослими також по всій території США.