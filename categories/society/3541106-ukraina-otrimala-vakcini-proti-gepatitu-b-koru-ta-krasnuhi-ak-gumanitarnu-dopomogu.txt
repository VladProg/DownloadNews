Україна отримала від міжнародних партнерів у якості гуманітарної допомоги вакцини проти гепатиту В, кору, краснухи та ліки в асортименті.

Про це повідомляє Міністерство охорони здоров'я, передає Укрінформ.
"Міністерство охорони здоров’я отримало: 14 палет вакцини проти гепатиту B; 16 палет проти кору, паротиту та краснухи; 80 штук електрогенераторів; 157 штук апаратів зовнішньої фіксації; 324 палет ліків в асортименті", - йдеться у повідомленні.
Також МОЗ отримало 980 упаковок гемостатичного порошку BleedStop та 72 палети антисептичних та дезінфікуючих засобів.
Це все надійшло вкотре від Rzadowa Agencja Rezerw Strategicznych (RARS), Криптофонду, Сrown Agents, Міжнародного благодійного фонду «Євровектор», MSD, Direct Relief.
Як повідомлялося, минулого тижня МОЗ отримало гуманітарну допомогу, зокрема, від Урядів ФРН, Румунії та Угорщини, Міністерства економіки, фінансів, промислового та цифрового суверенітету Франції, Rzadowa Agencija Rezerw Strategicznych (RARS), Hungarian National Blood Transfusion Service, Accord та Medtrade.


Фото: ЮНІСЕФ