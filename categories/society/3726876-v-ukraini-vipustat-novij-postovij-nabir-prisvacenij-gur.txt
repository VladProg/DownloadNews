АТ «Укрпошта» відкрило передзамовлення поштового набору «Головне управління розвідки Міністерства оборони України»; введення в обіг заплановане на 30 червня.

Про це повідомляє пресслужба Укрпошти, передає Укрінформ.
«Поштовий випуск присвячений захисникам і захисницям України, які боронять священну українську землю, і тим, хто віддав своє життя, захищаючи суверенітет і територіальну цілісність нашої держави», - йдеться в повідомленні.

До набору входять аркуш «Головне управління розвідки Міністерства оборони України» серії «Слава Силам оборони і безпеки України!», конверт «Головне управління розвідки Міністерства оборони України» та картка «Головне управління розвідки Міністерства оборони України».
Кількість марок в аркуші — 5+1 купон. Тираж марки — 1 075 000 примірників. Вартість набору — 166 грн, вона містить благодійну складову.
Наразі товар доступний для передзамовлення. Його буде надіслано з 30 червня 2023 року.
Як повідомлялося, у Львівській ОВА погасили марки на честь полеглих українських прикордонників - Героїв України.
Фото: t.me/igorsmelyansky