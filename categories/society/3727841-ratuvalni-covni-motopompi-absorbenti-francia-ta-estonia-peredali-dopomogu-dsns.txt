Співробітники Державної служби України з надзвичайних ситуацій отримали від Франції та Естонії партію допомоги, серед якої – рятувальні човни, мотопомпи, протипаводкові бар’єри.

Про це поінформувала пресслужба ДСНС, передає Укрінформ.
«Сьогодні українські рятувальники отримали чергову допомогу від Естонії: рятувальні човни, мотопомпи, рятувальні жилети, вейдерси, пожежні рукави, спецодяг та абсорбенти для води. Також Франція передала 12 протипаводкових бар’єрів. Дякуємо Естонії та Франції за допомогу та підтримку», - зазначається у повідомленні.




Як повідомлялося, ДСНС отримала міжнародну допомогу для розмінування на понад 700 млн грн.
Фото: ДСНС