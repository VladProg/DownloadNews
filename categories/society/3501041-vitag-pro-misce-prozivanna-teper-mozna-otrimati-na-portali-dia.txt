Витяг про місце проживання тепер можна отримати на порталі "Дія" всього за 1 хвилину.

Про це віцепрем'єр-міністр - міністр цифрової трансформації Михайло Федоров повідомив у Телеграмі, передає Укрінформ.
"Цифровізували одну з найпопулярніших довідок серед українців — витяг про місце проживання. Його вже можна отримати на порталі "Дія" всього за 1 хв", - йдеться у дописі.
Як зазначають в Мінцифри, щоб отримати витяг, потрібно авторизуватись на порталі "Дія", обрати послугу "Витяг з реєстру територіальної громади" та натиснути "Отримати витяг".
Електронний документ можна завантажити на порталі та зберегти на смартфоні чи зручному носії.