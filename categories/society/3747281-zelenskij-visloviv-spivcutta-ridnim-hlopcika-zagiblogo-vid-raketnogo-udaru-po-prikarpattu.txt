Президент Володимир Зеленський висловив співчуття рідним та близьким 8-річного хлопчика, який загинув внаслідок ракетного удару росіян по Івано-Франківщині.

Як передає Укрінформ, співчуття від висловив під час виступу перед молоддю.
“На Франківщині в Коломийському районі троє постраждалих, серед них був хлопчик, 8 років йому. Доставлений він був у лікарню, на жаль, його не вдалося врятувати. Мої співчуття всім рідним і близьким хлопця”, - сказав Зеленський.

Відео: Офіс Президента
Він нагадав, що росіяни вранці 11 серпня випустили по Україні ракети “Кинджал”.
“Наші хлопці молодці, наша ППО відпрацювала, було збиття, але, на жаль, були й влучання”, - сказав Президент.
Як повідомляв Укрінформ, Росія 11 серпня близько 10:00 здійснила пуски чотирьох аеробалістичних ракет Х-47 "Кинжал". Одну ракету Х-47 вдалося знищити в межах Київської області. Решта вдарили неподалік аеродрому в Коломиї Івано-Франківської області. При цьому один «Кинджал» влучив біля приватного будинку у Коломийському районі, де проживала сім’я з трьома дітьми. Загинув 8-річний хлопчик.