Посольство України у Франції взяло на особливий контроль справу з побиттям двох українок на півдні країни.

Про це йдеться у переданому Укрінформу коментарі речника МЗС України Олега Ніколенка.
«Українське посольство в Парижі взяло на особливий контроль справу побиття двох українок. Дипломати взаємодіють з французькими правоохоронцями задля оперативного розслідування нападу, підтримують зв‘язок із потерпілими, яким було надано необхідну медичну допомогу. Нападники мають бути покарані», - зазначив Ніколенко.



Як повідомлялося, у неділю ввечері в комуні на південному узбережжі Франції Рокбрюн-Кап-Мартен росіяни побили двох українок з Ізюма за прослуховування української музики, інформував віцепрезидент асоціації "Об'єднання українців у Франції".
Фото: Volodymyr Kogutyak, Facebook