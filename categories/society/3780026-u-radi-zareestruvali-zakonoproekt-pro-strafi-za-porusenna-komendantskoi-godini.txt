У Верховній Раді зареєстрували законопроєкт, який передбачає запровадження штрафів за порушення комендантської години.

Як передає Укрінформ, про це повідомляється на сайті парламенту.
У пресслужбі ВР інформують, що документ (№10195) був напрацьований спільно з Міністерством внутрішніх справ та Національною поліцією.
Мета законопроєкту - встановити адміністративну відповідальність за порушення громадянами комендантської години та порушення суб’єктом господарювання встановлених на відповідній території спеціального режиму світломаскування або режиму роботи під час дії воєнного стану.
Документ пропонує запровадити штрафи: для громадян у розмірі від 8500 до 17 тисяч гривень, а для бізнесу - від 51 до 102 тис. гривень.
Як повідомляв Укрінформ, голова Нацполіції Іван Вигівський вважає, що запровадження адміністративної відповідальності за порушення комендантської години дасть правоохоронцям більше важелів для реагування.