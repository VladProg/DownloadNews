В Україні з початку повномасштабної війни загалом вважаються знайденими 11 708 дітей.

Про це поінформувала пресслужба Нацполіції України, передає Укрінформ.
За даними державного порталу «Діти війни», станом на 26 квітня 2023 року в Україні вважаються зниклими безвісти 406 дітей, розшуканими – 11 708 дітей, уточнили у пресслужбі.
Окремо у НПУ поінформували, що з початку повномасштабного вторгнення росії в Україну слідчі Нацполіції розпочали 73 495 кримінальних проваджень за фактами вчинення на території нашої країни злочинів військовослужбовцями зс рф та їхніми пособниками.
З цієї кількості справ 61 288 були відкриті за ст. 438 Кримінального кодексу України (Порушення законів та звичаїв війни), 9 191 – за ст. 110 ККУ (Посягання на територіальну цілісність і недоторканність України), 2 761 – за ст. 111-1 ККУ (Колабораційна діяльність), 153 – за ст. 111 ККУ (Держзрада).
Як повідомлялося, станом на 24 квітня у нашій державі з початку повномасштабної війни з росією загалом вважалися знайденими 11 633 дитини.
Фото: freepik.com