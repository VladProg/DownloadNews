Унаслідок дій російських військ в Україні наразі вже постраждало понад 1 138 дітей, 508 загинули.

Про це у Телеграмі поінформувала пресслужба Офісу генерального прокурора, передає Укрінформ.
"Більше ніж 1 646 дітей постраждало в Україні внаслідок повномасштабної збройної агресії РФ. Станом на ранок 23 жовтня 2023 року за офіційною інформацією ювенальних прокурорів 508 дітей загинули та понад 1138 отримали поранення різного ступеня тяжкості", - йдеться у повідомленні.
Зазначається, що ці цифри не остаточні і триває робота з їх встановлення в місцях ведення бойових дій, на тимчасово окупованих та звільнених територіях.
За інформацією ОГП, найбільше постраждало дітей у Донецькій області - 492, Харківській - 304, Херсонській - 130, Київській - 129, Запорізькій - 99, Миколаївській - 97, Дніпропетровській - 96, Чернігівській - 72, Луганській - 67.
В установі розповіли, що протягом доби внаслідок обстрілу РФ Куп’янська Харківської області постраждали 15-річна дівчина та 17-річний хлопець.
Окремо в ОГП навели дані з платформи "Діти війни", згідно з якими в Україні наразі зниклими вважаються 1779 дітей, знайденими - 19 580 дітей.
Як повідомлялося, керівник Офісу Президента Андрій Єрмак розказав про чотирьох українських дітей, яких вдалося повернути до своїх родин в межах реалізації затвердженого плану дій Президента Bring Kids Back UA.