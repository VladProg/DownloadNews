Україна вдячна Швеції за відкритість, допомогу й потужне партнерство.

Про це дружина Президента Олена Зеленська написала в соцмережі Х, передає Укрінформ.
«Розпочали візит до Королівства Швеція... Країна прихистила близько 50 тисяч наших співвітчизників і системно підтримує Україну в боротьбі та на шляху до ЄС. Дякуємо Швеції та її народу за відкритість до допомоги й потужне партнерство», – написала перша леді.
Як повідомляв Укрінформ, Президент України Володимир Зеленський разом із дружиною Оленою відбув із робочим візитом до Швеції. Його програма передбачає зустрічі з Премʼєр-міністром Ульфом Крістерссоном, королівським подружжям, спікером Андреасом Норленом та головами парламентських партій. Відбудуться широкі українсько-шведські переговори.
Фото: Офіс Президента