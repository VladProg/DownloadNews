Світлина Євгена Малолєтки з пораненою вагітною жінкою у Маріуполі перемогла у конкурсі фотожурналістів World Press Photo.

Як передає Укрінформ, про це Міністерство культури та інформаційної політики України повідомило у Телеграмі.
“Фотографією року у конкурсі фотожурналістів World Press Photo став знімок українського фотографа Євгена Малолєтки з вагітною жінкою у Маріуполі”, - зазначили у МКІП і подякували Євгенові та журналістам, що фіксують українську реальність та воєнні злочини, говорять про них світові та залишають тему російсько-української війни на перших шпальтах.
Як повідомляв Укрінформ, 9 березня 2022 року російські війська артобстрілами зруйнували пологовий будинок №2 у Маріуполі. Внаслідок обстрілу постраждали 17 людей. Фото зі зруйнованого пологового будинку, окрім офіційних ресурсів, опублікувало інформаційне агентство AssociatedPress. Їх зробив фотограф Євген Малолєтка, який співпрацює з міжнародними виданнями.
Фото: Evgeniy Maloletka