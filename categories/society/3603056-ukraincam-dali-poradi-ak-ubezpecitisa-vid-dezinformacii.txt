Міністерство культури та інформаційної політики надало рекомендації щодо виявлення дезінформації у медіапродуктах.

Відповідну інфографіку розміщено на Телеграм-каналі відомства, передає Укрінформ.

Зокрема, у МКІП радять найперше звернути увагу на грамотність тексту, звернути увагу на помилки. Водночас потрібно переконатися в раціональності тексту й об'єктивності автора із викладеного питання.
МКІП також рекомендує проаналізувати заголовок і звернути увагу, чи не відредаговані фото й відео. Також відомство наголошує, що необхідно звертатися лише до надійних джерел.
Як повідомлялося, національний проєкт з медіаграмотності "Фільтр" пропонує українцям долучитися до Глобального тижня медіаграмотності 24-30 жовтня та взяти участь в активностях з тренування навичок на обізнаність в інформаційній сфері.